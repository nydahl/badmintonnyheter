<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Silver för U17 laget i DJC</h1>
  <div class="mb-2 text-xl">U13 och U15 avslutade med var sin seger i sina respektive matchen om 7e plats.
  </div>
    <p class="p2"> <span class="s1">U13s sista lagmatch mot danska Fyn vinns med 5-4. Sverige avgör redan efter mixeden och singlarna och första damdubbeln när vi tar ledningen med ointagliga 5-1. Sverige slutar på en 7:e plats av 10 lag som får ses som godkänt. Vi ligger efter danskarna, tyskarna, engelsmännen och fransmännen gällande främst racketteknik, slagvariation och de flesta vitala kvalitéerna i dubbelkategorierna samt positionsspelet. Här behöver vi jobba på hemmaplan med kommande generationer för att komma ifatt. /FKU13 Thomas Csiffary</span></p>
<p class="p2"> </p>
<p class="p1"><span class="s1">U15s sista lagmatch mot Nederländerna blev liksom i gruppen storseger för Sverige, denna gång med 6-3. Laget har högre kapacitet än att sluta 7a i tävlingen men med lottningen blev det som det blev. Vi är betydligt jämnare med England som körde över Belgien i match om 5e plats med 8-1. Inte heller är Själland omöjliga som tappade bronsmatchen mot Tyskland med 7-2. Ett mycket revanschsuget lag lämnar Danmark och blickar framåt mot 8-nations 2 veckor! /FKU15 Boxiao Pan</span></p>
<p class="p2"> </p>
<p class="p3"><span class="s2">U17 laget som redan är historiska av att ha tagit sig till final var inför dagens final taggade. Väl inne på plan var spelet mer trevande och vi får en dålig start i alla de inledande matcherna. </span></p>
<p class="p4"> </p>
<p class="p3"><span class="s2">Mixeden ryckte upp sig riktigt bra och tar andra set. I tredje är spelt väldigt bra men danskarna är starkare på slutet. Förlust med 17 i tredje set.</span></p>
<p class="p4"> </p>
<p class="p3"><span class="s2">Även DS1 med Ashwathi får en dålig start. Spelet ser ut att bli bättre under matchens gång, men slagen sitter inte där de ska idag. Förlust i två raka.</span></p>
<p class="p4"> </p>
<p class="p3"><span class="s2">I damsingel 2 lyckas Olivia knipa första set efter förlängning, men sen sätter danskan upp ett mer offensivt spel och vinner enkelt andra set. I tredje hittar Olivia en bra rytm, men i slutändan räcker det inte hela vägen. 18-21 i tredje set.</span></p>
<p class="p4"> </p>
<p class="p3"><span class="s2">Efter spelet mot Själland hoppades vi nu på en nytändning i och med Oskars match. Laget var uppenbart påverkat av den dåliga starten. Men även Oskar får en tuff start och förlorar 21-8 i första set. I andra blir det mycket bättre, men det räcker inte till.</span></p>
<p class="p4"> </p>
<p class="p3"><span class="s2">Mardrömsstart med 0-4 underläge.</span></p>
<p class="p4"> </p>
<p class="p3"><span class="s2">Då går Johan in på planen och kör över sin dansk i andrasingeln. Stundtals lite trevande spel i första set, men det var aldrig någon tvekan om vem som styrde matchen. 1-4.</span></p>
<p class="p4"> </p>
<p class="p3"><span class="s2">I damdubbel 1 går Ellen och Tilda in och dominerar. Danskarna stretar emot och får med sig första set med 22-24. Sen kommer Ellen och Tilda in på nät bättre och bättre och tar andra med 21-19. I tredje var danskarna aldrig riktigt med i matchen, 21-13 och reducerat till 2-4. </span></p>
<p class="p4"> </p>
<p class="p3"><span class="s2">Inför de avslutande dubblarna var vi favorit i den ena men i kraftigt underläge i de andra två. Olivia och Isabelle gör en väldigt stark insats i DD2 där duellerna var betydligt jämnare än siffrorna till slut visade, speciellt i andra set. </span></p>
<p class="p4"> </p>
<p class="p3"><span class="s2">Johan och Melker hänger inte riktigt med i det flacka spelet i HD1 och Colin/Oskar får inte mycket att stämma i HD2. Hoppet fanns vid liv en stund under DD2, men till slut skrevs finalsiffrorna till 2-7.</span></p>
<p class="p4"> </p>
<p class="p1"><span class="s1">Till nästa gång hoppas vi att spelarna står upp och fightas från start och inte släpper första set för enkelt. Och kanske hade det gått annorlunda om vi fått den första vinsten lite tidigare än vid 4-0?</span></p>
<p class="p3"><span class="s2">/FTU Björn Lindelöf</span></p>
  
  <div class="text-gray-400"> Publicerad: 2016-10-18</div>
  

    </main>

</body>

</html>