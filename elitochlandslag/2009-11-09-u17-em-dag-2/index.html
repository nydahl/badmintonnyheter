<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">U17-EM, dag 2</h1>
  <div class="mb-2 text-xl">Svensk 3-2-seger mot Ungern och nu blir det gruppfinal mot Ukraina.
  </div>
    <p><strong><em>Sverige-Ungern 3-2 (FK berättar)<br /></em></strong>Ännu en dag av regn som medförde att vi fick ställa in den tilltänkta joggingrundan på morgonen, tyvärr. Sovmorgon och en slappförmiddag innan vi tog bussen till hallen. In med väskorna och en promenad i dugget ner till stan och lunch. En fläskschnitzel som tog upp hela tallriken, men god. Tillbaka till hallen och titta lite på de andra matcherna.<br /><br />Vi kikade lite på videoupptagningarna som vi gjort på motståndet som det visade sig att vi inte hade något för då Ungern tagit bort gårdagens singlar och ersatt med nya. Matchordningen är XD, DS, HS, DD och HD.<br /><br />En trevande inledning av Filip/Hanna gör att vi tappar första set. Det hela känns inte riktigt bra i detta läge, men paret får ordning på spelet och vinner andra. Tredje set rycker vi några poäng och håller avståndet matchen ut. 1-0 känns riktig bra.<br /><br />Matilda går in i sin damsingel på ett betydligt bättre sätt idag och tar för sig på ett bra sätt. Enkla misstag avgör dock till Ungern, 1-1.<br /><br />Albin är näste man ut och spelar två jämna set mot sin motståndare och vinner med 21-19, 22-20. Albin tycker vi har kontroll på matchen hela vägen men poängen rinner iväg. Albin undrar stillsamt - "Var fick han sina poäng, tyckte mest han fick poäng då de dömde bort mina servar?".<br /><br />Damdubbeln är en positiv överraskning då de ger ungrarna bra motstånd i tre set. Förlusten skrivs till 21-18 i tredje efter att vi vunnit första och tappat andra. 2-2 i matcher inför herrdubbeln.<br /><br />Vi har inte gjort några ändringar i laguppställningen då vi vet att vi har ett riktigt bra dubbelpar i Filip/Albin. Grabbarna gör oss inte besvikna utan tar oss till en andra seger på ett både bekvämt och stabilt sätt med 21-17, 21-10.<br /><br />På måndag väntar en ren gruppfinal mot Ukraina som har ett starkt lag. Vi känner att vi fortfarande kan växla ett eller två steg vilket kommer att behövas, och dessutom känns hoppfullt inför matchen. <br /><br /><em>Peter & Christer</em><br /><br />Alla resultat från U17-EM <a href="http://www.tournamentsoftware.com/sport/tournament.aspx?id=348B471F-4968-4604-BF82-04F2BBEC0FF0" target="_blank">här</a>.</p>
  
  <div class="text-gray-400"> Publicerad: 2009-11-09</div>
  

    </main>

</body>

</html>