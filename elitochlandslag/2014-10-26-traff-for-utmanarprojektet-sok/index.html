<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Träff för Utmanarprojektet SOK</h1>
  <div class="mb-2 text-xl">Förra årets antagna till SOK:s ”utmanarprojekt” Johanna Magnusson, Emma Karlsson, Elin Svensson, Victor Aglinder, Morgan Lidman samt åretsnya nominerade Ashwathi Pillai samlades under helgen för YOC 2 på Bosön.
  </div>
    <p>En liten rapport från helgen från projektledaren Tomas Johansson</p>
<p> </p>
<p>Upplägget under helgen var likartat från i fjol. Fystesterna, SOK:s Fysprofil som spelarna gjorde ifjol innehållande tester av spänst, snabbhet, styrka samt aerob kapacitet gjordes även i år för att få en bild av hur idrottarna har utvecklats under året.</p>
<p>Den ”interna herrkampen” avgjordes på avslutande 3000 m med en marginal på 1 sek mellan Morgan och Victor.</p>
<p>Vår nya nominerade Ashwathi samt Emma och Morgan gjorde ett screeningtest som bedömer rörlighet och stabilitet. Detta för att spelarna skall få en uppfattning om det finns rörlighet eller muskulär styrka som behöver förbättras för att optimera sin kapacitet.</p>
<p>På kvällen höll Jonas Jacobsson, gevärsskytt som tagit guld i<br />9 raka Paralympics (!), en inspirationsföreläsning som jag hoppas ger mersmak<br />för våra ungdomar i framtiden. Särskilt en episod som han berättade om att man<br />klarar mer än man tror fascinerade åhörarna.</p>
<p>Den handlade om en rullstolsburen kamrat till honom i Australien som hade en enorm boskapsranch 75 mil från närmsta stad. Vägbeskrivningen var ”kör 100 mil på vägen rakt fram och sväng höger vid ett träd, kör sen ett antal mil till, där bor jag” alltså mitt ute i ingenstans.</p>
<p>Trots sitt handikapp fixade den här mannen under tiden Jonasvar där en uppkommen situation med en trasig vattencistern på ranchen som hade fått vilken icke rullstolsburen människa som helst att fundera på att ens starta projektet med att lösa detta problem. Så kom ihåg den historien ni som var med om det börjar gå tungt.</p>
<p>Söndagen innehöll ett pass som SOK-instruktörer höll gällande lyftteknik med vikter vilket var väldigt givande så att vi utför våra styrketräningar med rätt lyftteknik.</p>
<p>Ett crosstrainingpass hölls tillsammans med tennisens och bordtennisens deltagare. Rickard höll i trådarna och fick som vanligt beröm från SOK topparna<br />med hjälp av Emma, Morgan och Elin.</p>
<p>Två badmintonpass hanns även med under helgen och jag fick då<br />hjälp av hemmacoacherna Erik, Christer och Rickard.</p>
<p>Roligt och givande under helgen var även alla spontansamtal och diskussioner med ledare för bl.a tennis, bordtennis, fäktning och kanotslalom.</p>
<p>Avslutande video från helgen med glimtar av våra badmintondeltagare visade även prov på vad en viss kvinnlig friidrottsutmanare från Göteborg åstadkom på spänsttestet... Där har vi något att slå till nästa års samling..</p>
<p>Testresultat ska nu utvärderas och intryck från helgen summeras. Besked om vilka spelare som kommer att vara kvar samt nya som antas, kommer att ges under hösten.</p>
<p class="Standard">Jag önskar alla ”utmanare” lycka till under säsongen och<br />tackar hemmatränarna Erik, Rickard och Christer för all hjälp under helgen.</p>
<p> </p>
<p class="Standard"> </p>
  
  <div class="text-gray-400"> Publicerad: 2014-10-26</div>
  

    </main>

</body>

</html>