<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Reseberättelse EM Senior, Russia</h1>
  <div class="mb-2 text-xl">Euroapamästerskapen i lag Ramskoe, Ryssland 12-17 februari.Spelaren Ellinor Widh berättar om resa, boende, träning, matcher m.m.Nedan finner första delen.
  </div>
    <div><span style="font-size: x-small;"><span style="font-size: 10pt;">Vi har nu kommit fram till moskva och em i badminton! och att vi är på ett europamästerskap går inte att förneka. vi anländer klockan 16.30 med en tretimmars tidsskillnad till en av moskvas flygplatser och möts av en tjej med bara ben och helt jacklös i ett +/-0-klimat med snö-inslag.. vilken hjälte vi får se prov på redan här. plötsligt känns mitt val av vita tygskor inte så pjåkigt trots allt.<br /><br />i alla fall, vi följer henne ut och får nöjet att presenteras av vår icke engelsk-talande chaufför som med sprudlande glädje tar emot våra 20-kgsväskor och placerar dom strategiskt längst bak i bussen innan det är vår tur att få sätta oss. efter ungefärliga 7 minuter pustandes och stånkandes sitter vi alla som en smäck, sätena går knappt jämnt ut, knäna mosas mot de främre sätet redan från start och ett par sneglar avundsjukt på emma som förnöjt sitter och fladdrar med sina helt fria spiror. vi får av den barbente tjejen reda på att resan kommer ta cirka 4 timmar.<br /><br />men vi är positiva och bussresan sätts igång! magen kurrar rejält efter en matlös flygtur så hela gänget inleder med att få i sig medhavt käk. det börjar lukta kokt ägg och amanda är boven. ett oavbrutet pipande börjar ljuda kort efter start och vi rör oss i en stillastående hastighet. alla inser efter en stund att det inte kommer bli the resa of their life och "20 frågor" sätts igång för att lätta på stämningen lite, men efter nicos val av karaktär som får de deltagande folket att misslyckas och därmed tappa sugen slutade vi upp med det rätt omedelbart. jonas är dock kvick med att bjuda alla på "skippers mix" som tröst, och även jag som odeltagande uppskattar denna gest. trots att trafiken lättar upp efter en stund så gör den obefintliga luftcirkulationen resan outhärdlig för vissa och huvudvärk på 50% av oss smyger sig på.. första glädjebeskedet kommer efter 2h40 min då vi anländer fram till ett hotell med en glasinlindad lobby och det börjar tjuta vilt i samtligas mobiler om att wifi är i närheten!! detta är icke vårt hotell. bara att stiga in i bussen och puttra vidare, amanda slänger ur sig att "det gör faktiskt inget för att så länge det ligger nära spelhallen så är det prio". det här uttalandet tror jag hon ångrade 20 minuter senare när vi släpps av. vår ack så glade chaufför kastar av väskorna på en sammanlagd vikt av tvåhundrafemtio kilo som om det vore en påse lättsaltate chips och rivstartar därifrån. <br /><br />jag kastar en blick på hotellet och kan konstatera att vi kanske-kanske dragit nitlotten... en återigen icke engelsk-talande skickar upp oss på fjärde våningen och vi möts av en ungdomsförsamling. alla vi fyra tjejer kastas in ett någotslags fyrbäddstvårums-rum och vi stadgar oss. <br /><br />vi har välförtjänt lyxen att bli serverade mat som vi trots den friterade blomkålen blir positivt överraskade över. kycklingfilé och pasta med kaka till efterrätt. det må vara otvättade överkast och handdukar från sjuttiotalet men att dom har koll på vad service innebär, det råder det ingen tvekan om! vi fick till och med en extra vattenflaska trots att patrik bröt deras metallslev.<br /><br />för att göra en lång bildtext kort måste jag framföra att jag ur social synvinkel tycker dessa förutsättningar är guldvärda. jag fick idag se mattias borg och patrik lundqvist skratta så det sprutade tårar vid maten, vilket ledde till ett välmående bara att få beskåda. jag själv minns från dagen en sjuk konversation om att slåss mot vildsvin som jag ännu spontanskrattar åt. kort sagt har jag en go känsla i kroppen trots att vi inte har ett betrott wifi-nät så vi kan sitta som nötter på rummen oavbrutet 6 dagar framöver. c u on the flipside, natti <br /></span></span></div>
  
  <div class="text-gray-400"> Publicerad: 2013-02-12</div>
  

    </main>

</body>

</html>