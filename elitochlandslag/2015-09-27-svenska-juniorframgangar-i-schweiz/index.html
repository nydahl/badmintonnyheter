<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenska juniorframgångar i Schweiz</h1>
  <div class="mb-2 text-xl">Tävlingen Swiss Junior Open visar att vi tänker rätt. Våra ungdomar är redan nu med och slåss i den absoluta Europatoppen, skriver här Stefan Sjöö i sin rapport om tävlingen i Schweiz.
  </div>
    <p>Förbundsmötet i förra veckan gav styrelsen fortsatt förtroende att arbeta med gällande handlingsplan och målet ”<strong>dubbelt så många och dubbelt så bra</strong>”, att vi skall dubblera antalet utövare för att därigenom på sikt kunna nå nya internationella framgångar på alla nivåer. Viktigt att vi noterar "på sikt", och att folk som ofta vill titta i nuet faktiskt också förstår att vi alla är på en resa – som skall ta oss tillbaka till europeiskt topp på alla nivåer.</p>
<p> </p>
<p>Det är roligt, då jag med all tydlighet kan se att det är helt rätt väg framåt. I Swiss Junior Open den 24-27 september måste vi först börja med att konstatera att våra ungdomar redan nu är med och slåss i den absoluta Europatoppen. I Schweiz var i stort sett alla stora nationer representerade från Europa. Den nya satsningen på U17-tour från årsskiftet tjuvstartade i Schweiz, och vilken framgång för koncept och kvalité. Stora startfält från större delen av Europa och med massor av tuffa matcher för alla deltagare. Det tror jag kommer bli en viktig pusselbit när Europa vill närma sig Asien.</p>
<p> </p>
<p>I detta grymma startfält såg vi Ashwati Pillai som segrare i damsingel U17, vi såg Emma Karlsson som silvermedaljör i damsingel U19, vi såg Karl Harrbacka och Adam Gozzi som silvermedaljörer i Herrdubbel U17, vi såg Colin Hammarberg/Oskar Svensson som bronsmedaljörer i herrdubbel U17 och vi såg Tilda Sjöö/Karl Harrbacka som bronsmedaljörer i mixeddubbel U17. Fem medaljer i högsta europeiska motstånd, kul och stort grattis till allihopa!</p>
<p> </p>
<p>Förutom medaljörerna hade vi ytterligare sex kvartsfinalplatser genom Moa/Elin, Emma/Johanna, Johanna, Morgan, Ashwati/Martina och Morgan/Moa. Riktigt bra jobbat allihopa, sammantaget alltså elva kvartsfinaler, fem semifinaler och tre finaler. Det imponerar!</p>
<p> </p>
<p style="text-align: center;"><em>Elin Svensson & Moa Sjöö</em></p>
<p><img style="display: block; margin-left: auto; margin-right: auto;" src="http://iof1.idrottonline.se/link/8f3e52d1fa7746b8a3d1f3ef45a98e0b.aspx?w=300&h=0" alt="IMG_0513" /></p>
<p> </p>
<p>Med detta facit vill jag komma tillbaka till att vi absolut tänker i rätt spår. Även Frankrike var på plats i Geneve och en jämförelse känns intressant. För de som inte vet har badminton exploderat i Frankrike under senaste 20 åren, och de hade 2011 160 000 registrerade spelare.</p>
<p> </p>
<p>Misstänker att det skall jämföras med våra medlemmar på ca 25 000 stycken. 1995 var vi ungefär lika stora, så det går, bara man vill! Frankrike har velat och sedan 2013 vill vi. Frankrike har byggt på bredden, den bredd vi nu också arbetar hårt för att få in i sporten för att göra basen betydligt större och starkare.</p>
<p>Fransmännen kom med en trupp på 93 spelare, varav 33 i U15 som Sverige inte var representerade i denna gång. Således ca 60 spelare i U17 och U19 mot Sveriges 19. Ja, jag vet att Geneve gränsar till Frankrike, men även om tävlingen gått i Köpenhamn hade vi inte kunnat uppringa 60 spelare med klass som kan spela en BEC tävling idag i U17 och U19. Blir vi fler, blir möjligheterna större!!</p>
<p>Frankrike facit i aktuell tävling blev 6 (3) finaler, 15 (5) semifinaler och 27 (11) kvartfinaler (Sveriges siffror i parantes). Detta är vad en bred bas kan skapa. Det blir tuffare i landet, fler får bra matcher och har förmågan att åka ut och mäta sig i andra länder. Med en bred bas skapar vi en större topp, Frankrike är ett bra bevis på detta. Vive La France !</p>
<p> </p>
<p>Och kom då ihåg det en gång till, de svenska spelarna gör en kanontävling, en av våra bästa och bredaste på många år!!</p>
<p>Så med dessa rader vill jag gratulera alla duktiga ungdomar som gjorde en grym insats i Schweiz och samtidigt mana på alla klubb- och organisationsledare. Ökar vi på bredden kommer toppen att bli ännu starkare och bredare!</p>
  
  <div class="text-gray-400"> Publicerad: 2015-09-27</div>
  

    </main>

</body>

</html>