<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">FINAL för U17 laget i Danish Junior Cup</h1>
  <div class="mb-2 text-xl">U17 laget skriver historia
  </div>
    <p class="p1"><span class="s1">En mycket intensiv dag blev det för samtliga landslag under första lagspelsdagen. Samtliga lag spelade tre lagmatcher idag där både U13 och U15 spelade alla sina i rad utan vila. </span></p>
<p class="p3"> </p>
<p class="p1"><span class="s1">U13 vann första lagmatchen över Belgien övertygande med 7-2, där är vi bättre. </span></p>
<p class="p1"><span class="s1">Andra matchen förlorades mot Själland med 9-0, MEN i denna matchen var det många 3-setare, och jämna matcher som lika bra hade kunnat gå vår väg. Det känns skönt att vi är med mot ett sådant bra lag. </span></p>
<p class="p1"><span class="s1">Dagens sista match var mot Köpenhamn. Även den matchen förloras, men också här var vi bra med och 3 av förlustmatcherna var i 3 set. </span></p>
<p class="p1"><span class="s1">Inför imorgon spelar vi match om 7-8 plats och möter då danska fyn. På pappret ser matchen väldigt jämn ut. Laget är taggat! /FKU13 Thomas Csiffary</span></p>
<p class="p2"> </p>
<p class="p1"><span class="s1">U15 vann också sin första match mot Nederländerna där tjejmatcherna var tuffa på pappret men våra tjejer visade sig starka och kunde vinna. Våra killar är här klart överlägsna Nederländernas och seger med 7-2. </span></p>
<p class="p1"><span class="s1">Andra matchen var tuff på pappret mot Köpenhamn men långt ifrån omöjlig. Tyvärr når inte våra spelare upp till sin högstanivå, vilket hade behövts för att slå danskarna. Danskarna å andra sidan toppade laget och växlade upp i sitt spel, märkbart extra taggade för att möta oss. Förlust 1-8. </span></p>
<p class="p1"><span class="s1">Sista matchen var kvalmatchen om att få spela om 5e plats imorgon mot England. Våra spelare var inför denna match redan väldigt trötta både fysiskt och mentalt då vi hade varit igång i 6 timmar inför matchen och orkar inte växla upp och vända underläge till seger. Förlust 4-5. </span></p>
<p class="p1"><span class="s1">Imorgon väntar återigen Nederländerna i match om 7e plats. /FKU15 Boxiao Pan</span></p>
<p class="p2"> </p>
<p class="p4"><span class="s2">U17-laget skriver historia i lagspelet genom att ta sig till final, något som inget annat svenskt lag har lyckats med tidigare!</span></p>
<p class="p5"> </p>
<p class="p4"><span class="s2">Morgonen började med lite gnäll på grund av den tidiga avfärden mot hallen. Väl i hallen visste alla vad de skulle göra och vad som gällde. I första matchen mötte vi nämligen Själland, den svåraste och viktigaste matchen i gruppen. På pappret hade vi alla möjligheter att slå dem, men det var inte många matcher som på förhand gick att räkna hem eller räkna bort. Så alla var laddade till tänderna!</span></p>
<p class="p5"> </p>
<p class="p4"><span class="s2">Först ut var mixed där Melker och Tilda bildade par igen efter några säsonger utan mixed eller med andra partners. En tajt match som stod och vägde länge, men till sist kunde vi slå in matchbollen i tredje set. 1-0 Sverige!</span></p>
<p class="p5"> </p>
<p class="p4"><span class="s2">I DS1 hade inte Ashwathi några egentliga problem och vann i två raka. 2-0 Sverige!</span></p>
<p class="p5"> </p>
<p class="p4"><span class="s2">Näst ut var Ellen i DS2 och Oskar i HS1. Ellen får inte till spelet. Ser lite nervös ut och energin syns inte i ögonen. 2-1. </span></p>
<p class="p5"> </p>
<p class="p4"><span class="s2">Desto mer energi hade Oskar! Vilken match! Här var det högre tempo i duellerna, men där mellan försökte dansken vila så mycket han kunde. Oskar fick inte till alla delar av sitt spel, men lyckades ändå hålla ihop taktiken med de slag han behärskade för dagen. Efter dagens längsta och tuffaste match avgör han och Sverige tar ledningen 3-1!</span></p>
<p class="p5"> </p>
<p class="p4"><span class="s2">På banan bredvid utspelades en annan bamsebatalj. Efter ett svajigt förstaset som Johan förlorar jämnt tar han tag i spelet och vinner lätt i andra set. I tredje svajar spelet, en stundtals väldigt offensiv dansk sätter stor press på Johan. Men bra fokus och glöd från Johan ger honom till slut vinsten med 21-18 mot en frustrerad dansk. 4-1! En match kvar till vinst...!</span></p>
<p class="p5"> </p>
<p class="p4"><span class="s2">Efter sitt fina spel i den individuella turneringen får Ellen och Olivia chansen i DD1. De kommer inte upp i samma nivå och danskarna blir för starka. 4-2.</span></p>
<p class="p5"> </p>
<p class="p4"><span class="s2">I DD2 går Ashwathi in i dubbel med den mer rutinerade dubbel- och mixedspelaren Tilda. Lite skakig start slutar med vinst i två raka efter övertygande spel! 5-2! Woho!</span></p>
<p class="p5"> </p>
<p class="p4"><span class="s2">HD1 visste vi på förhand var tuff, men det fanns utan tvekan en chans för Johan/Melker om de kommer upp i samma nivå som under Skånska International för en dryg månad sedan. De lyckas tyvärr inte med det. 5-3.</span></p>
<p class="p5"> </p>
<p class="p4"><span class="s2">I HD2 är vi favoriter efter Colins och Oskars fina spel i den individuella turneringen. De står pall för förväntningarna och kör över danskarna. 6-3!</span></p>
<p class="p5"> </p>
<p class="p4"><span class="s2">Mot Belgien och Norge gör laget vad som förväntas av dem och vinner bekvämt. I matchen mot Norge får Alice, Anton, Joel och Isabelle mer speltid och levererar fina prestationer som ger vinst 7-2. </span></p>
<p class="p5"> </p>
<p class="p1"><span class="s1">Imorgon väntar en ännu tuffare match mot Mitt Jylland. Men matchen är öppen och vi går för guld!</span></p>
<p class="p4"><span class="s2">/FTU Björn Lindelöf</span></p>
  
  <div class="text-gray-400"> Publicerad: 2016-10-17</div>
  

    </main>

</body>

</html>