<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Djupanalys från 8-nations U15</h1>
  <div class="mb-2 text-xl">U15-landslagets resa till Belgien slutade med en fjärdeplats i lagspelet, ett silver i det individuella spelet i singel och ett guld och två brons i consolation games.
  </div>
    <p>Först och främst vill jag säga att den prestation som laget lyckades med mot England visar en otrolig styrka som hela laget ställde upp med, på plan såväl som bakom plan. Men det finns en del tekniska och taktiska detaljer som generellt brister hos oss om man jämför med Danmark, England, Frankrike och Tyskland som vi måste jobba på tillsammans.</p>
<p>De flesta matcherna som vi vinner i år är i singel. Liksom tidigare år går vi långt i consolation games som bara genomförs i singel. I dubbelkategorierna ligger vi dock efter. I mixed vinner vi endast två matcher i individuella spelen. I herrdubbel vinner vi endast matcher mot Belgien i hela turneringen och tar inte ett set mot de andra nationerna. I damdubbel går det bäst med två åttondelsfinaler och en kvartsfinal där vi tappar i jämna matcher. </p>
<p>Vi är generellt duktiga i det grundläggande 4-hörn-spelet. Vi vinner våra matcher på att spela runt motståndarna och stressa fram misstag vilket räcker långt än så länge. Vi är också bra i anfallsspelet från bakplan där korta anfall ger stor utdelning. Problemet blir när bollen kommer tillbaka en gång mer än vad våra spelare än vana vid vilket den gör mot bättre motstånd. Då kan vi se en del brister. </p>
<p>Mittplan - Här är racketsnabbheten hos våra spelare en stort problem. Vi är inte tillräckligt snabba och starka i den korta slagrörelsen som behövs i defensiven och flackspelet. I de lägen där toppspelarna slår en hård flack drive vill våra spelare slå en rensningsclear eller blockstopp. Detta gör oss extremt sårbara på mittplan främst i dubbelkategorierna, men även i singel där vi inte vet vad vi ska göra av bollen när vi får den i neutralt läge i mittplan. </p>
<p>Servesituationen - Det eviga tjatandet om serve/serveretur fortsätter. Vi hanterar för få olika varianter på serven. Vi är också generellt dåliga på att planera för returen för att kunna slå ett bra tredje slag. Vi är för passiva på att möta serven för att kunna slå en brant retur. Uppskattningsvis går 9 av 10 av våra returer i dubbel uppåt, detta är fruktansvärt dåligt på denna nivå. Avsaknad av en plan med serven gäller även i singel där våra spelare ofta hamnar i underläge direkt efter serven eftersom de passivt står och väntar på motståndarens initiativ. </p>
<p>Förberedelser - Vad gäller uppvärmning är vi på god väg då spelarna tänker rätt med att de ska värma upp. Däremot görs inte detta tillräckligt bra. Det krävs mer än att slå några slag eller skutta lite bakom banan. Förberedelser innebär också förutom uppvärmning även mentala och taktiska förberedelser. Här är vi långt efter.</p>
<p>Vi måste börja koppla in skallen i spelet. Spelaren ska vara fullt medveten på träning om vad de gör och varför de gör detta. Varför slår man ett specifikt slag i ett specifikt läge och vad gör man efter det? När vi blir smartare på banan kan vi utnyttja det i de jämna vågskålsmatcherna så att vi når ännu bättre resultat i framtiden. </p>
<p>Slutligen vill jag tacka ass. FKU15 Yvonne Klarson och FTU Veronica Österlund för ett bra jobb och ett gott samarbete. Jag vill även rikta ett stort tack till de andra 7 nationerna Danmark, England, Frankrike, Tyskland, Belgien och Schweiz för att de gick med på att ändra tidsschemat så att vi fick chansen att spela alla våra matcher trots sen ankomst på grund av problem med flyget. Sist men absolut inte minst ett jättestort tack till alla spelare som var med. Jag är så enormt stolt över att ha fått vara ledare för detta lag som ger sån energi till varandra i tunga lägen.</p>
  
  <div class="text-gray-400"> Publicerad: 2017-03-28</div>
  

    </main>

</body>

</html>