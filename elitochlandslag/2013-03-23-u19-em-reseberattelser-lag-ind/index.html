<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">U19 EM reseberättelser Lag &amp; Ind.</h1>
  <div class="mb-2 text-xl">Uppdaterad 30/3U19 EM spelas i Ankara, Turkiet. Först spelas lagtävlingen den 22-26 mars och sedan spelas den individuella tävlingen, 26-31 mars.Nedan finner ni reseberättelser från laget i Ankara.
  </div>
    <div dir="ltr"><span style="text-decoration: underline;">Resa och Match 1 Torsdag-Fredag 21-22/3</span></div>
<div dir="ltr">Resan började väldigt tidigt, speciellt för oss som skulle flyga från Köpenhamn. 05:15 ringde klockan och jag (Jacob), Felix och Lovisa åkte med bil till Kastrup för att möta upp Micke.
<div>Själva flygturen gick ganska behagligt och vi landade i Ankara på utsatt tid. Då började dock den första av hittills många förseningar och vi fick vänta ett bra tag innan vi kom på en buss som tog oss till Royal Carine Hotel. Eftersom göteborgarna och stockholmarna skulle anlända senare åkte vi iväg till spelhallen för att träna lite. Det var skönt att få slå lite i hallen innan tävlingen drog igång trots att bollarna vi hade var 2 meter för snabba. Vi hade iallafall tur som fick spela i tävlingshallen, andra länder fick nämligen spela i ett tält som stod på en parkeringsplats.....</div>
<div>22:30 hade alla anlänt och vi fick reda på laguppställning samt allmän information och upplysning angående tävlingsarrangemanget.</div>
<div>Speldag1: Vi inledde med en stadig frukost baserad på torra och smaklösa degklumpar som kallas bröd här i Turkiet.</div>
<div>Vi måste gå 15 minuter för att komma till ett annat hotell där vi stiger ombord på en svettig men riktigt vanlig buss som kör oss mot sportanläggningen med en medelhastighet på 20 km/h.</div>
<div>Väl framme (efter 2 timmars resa) utforskades toaletterna, ingen positiv syn...</div>
<div>Men det blev matchdags ändå och med ca 3000 dansande turkar inleddes matcherna, en syn vi aldrig glömmer!</div>
<div>Lovisa var först ut och efter 3 väldigt jämna set fick hon se sig besegrad med 22-20 i avgörande set.</div>
<div>Som nummer två gick Jacob in och vann komfortabelt mot en isländsk Kalle Koljonen, dock flera nivåer sämre.</div>
<div>Så var det dags för damdubbel och våra två u17-spelare Elin och Klara gick in med bra attityd och första set vanns ganska klart. Tyvärr spelade isländskorna upp sig och vände matchen så Island tog ledningen med 2-1 i matcher.</div>
<div>I herrdubbeln spelade Felix och Douglas ut hela sitt register och vann snabbt och enkelt i två set.</div>
<div>2-2 och dags för rumskompisarna att spela den helt avgörande matchen, en riktigt rysare var att vänta. Det blev verkligen ingen rysare och Ahlstrand/Forsberg tog hem segern till Sverige.</div>
<div>Nu är alla igång och inspelade i hallen, något som känns skönt för oss alla. <span style="font-size: 10pt;">Imorgon väntar Kroatien och vi hoppas på att även då kunna knippa segern.</span></div>
<div><span style="font-size: 10pt;"><br /></span></div>
<div>Felix, Jacob och Douglas</div>
</div>
<p> </p>
<p><span style="text-decoration: underline;">Lördag 23/1</span></p>
<p>Väckarklockan ringde tidigt på morgonen och lagmatchen mot kroatien låg framför oss. Först gällde det att få i oss en rejäl frukost eftersom det är svårt att få tag i lunch under dagen. Frukosten består av vitt bröd, ägg, fetaost och pulverkaffe, inte precis det man är van vid. Efter att ha väntat 1,5h på transporten till hallen under gårdagen var vi relativt nöjda med dagens 30-minuters-förseningstransport. Väl framme i hallen gällde det att slita åt sig en bana, som man ändå delade med 7 andra personer, för att kunna slå in sig i hallen.</p>
<p>Först ut var mixeden som började lite trögt men, trots två matchbollar emot sig lyckades vi knyta ihop säcken i matchen. Med en grym hejarklack och hejarramsor körde vi över dem. 1-0 till Sverige. Elin tappade en tight och välspelad singel mot en duktig kroatiska. Jakob ”biffen” Nilsson vann stabilt i två raka. I damdubbeln förlorade Klara och Julia mot ett för dagen bättre par. Matchen utjämnad 2-2. Med herrdubbeln som avgörande match var hejarklacken och spelarna G, Jonathan och Jakob dominerade matchen och vann utan större hot. Seger med 3-2!</p>
<p>Efter lagmatchen begav sig fem spelare till träningshallen, där vi tvingades korsa en livsfarlig motorväg. Vi överlevde denna gång… <br />Träning gick bra med matcher, övningar och stretching till en berättande Reed som aldrig slutar överraska med sina ”Kina-historier”…</p>
<p>Ikväll gäller det att ladda om batterierna, med sömn och mat. Imorgon är det England vi har på andra sidan nätet. En laddad match, då det är vinna eller försvinna!</p>
<p><span style="text-decoration: underline;">Söndag 24/3</span></p>
<div>I dag väntade den avgörande matchen om vem skulle gå vidare till slutspel. Morgonen började med en stabil frukost med rostat bröd och nutella. Eftersom vi inte började förrän på eftermiddagen så blev jag (Jonathan) tvingad att följa med på en shoppingrunda med brudarna. Efter det beställde vi gemensamt lunch på vårt favorit matställe som bara ligger runt hörnet om hotellet. Som vi tog med oss till hallen och förtärde där. Väl i hallen så fick vi reda på matchordningen och jag och jullis var först ut i mixeddubbel mot det engelska paret Tom Wolfhenden och Jenny Moore. Tack vare Reeds inspirerande peptalk så var vi väldigt taggade och matchen började väldigt bra. Men till slut efter tre hårda set fick vi se oss besegrade med 17 i det avgörande setet. Vi spelade klart bättre än vad vi gjort tidigare i denna turnering och var inte långt från seger. Näst på tur är Jacob som ställs inför den regerande u17 europamästaren, Alex Lane. Jacob börjar lite små stappligt men kommer i slutet av första set in i matchen. Och i andra set visar han att han är den starkare spelaren och tar hem det ganska komfortabelt. Han fortsätter plöja fram i tredje set ända tills slutet då Alex tar ikapp och rycker ifrån med några bollar och leder med 20-16. Men Jacob ger sig inte och tar ikapp till 20-19 men tillslut blir det 21-19. Två tunga förluster i rad och det står 2-0 till England. Det kunde lika gärna ha varit 2-0 till Sverige. Herrsingeln var följd av damsingeln och det var Elin som skulle möt Chloe Birch. Den unga u17 spelaren fick det väldigt tufft mot den starkare och mer erfarna Chloe och och tappade två raka. Dock ändå bra spelat och krigat av Elin som inte gav upp. Tyvärr så hade vi förlorat matchen här och vår chans att går vidare till slutspel fanns inte längre. Nu var singlarna över och det var dubblar kvar, först på tur herrdubblen. Jag och Jacob fick möta Tom Wolfhenden och Aaron Cheng. Vi lyckas hämta upp underläge i första set och vinna med 22-20. Sedan i andra så låg vi under och hämtade upp med lyckades inte vinna det setet och förlorade med 23-21. Sista och avgörande setet så blev det mer misstag och vi förlorade med 21-15. Efter denna match dog det ut lite grand. Både i glöd på läktaren och hos spelarna. Förlorat tre riktigt jämna matcher. Men Julia och Elin stod sig ändå starka och kämpade på och spelade bra mot Victoria Williams och Jenny Moore som är u17 EM medaljörer. De ledde hela vägen i första set men de rutinerade engelska paret visade att dem var starkare och vann första med 21-17. Andra set så fortsatte dem att kriga men det blev en upprepning på första set. 5-0 till England… Ett resultat som förtjänar andra siffror. Vi hade lika gärna kunna vinna med 3-2. Men förargligt som det är så lyckades vi inte göra det och många ledsna mina och besvikna spelare tog bussen hem och käkade. Dem som inte spelade idag utan som satt och hejade som aldrig förr gick och tränade för den individuella turneringen som börjar på tisdag, då vi kommer ta nya tag och förhoppningsvis göra väldigt bra resultat.</div>
<p>
<div>Jonte och Julia</div>
</p>
<div><span style="text-decoration: underline;">Måndag 25/3</span></div>
<div>
<p>Dagen började med en ljuvlig måltid bestående av föda. Klockan 10:02:17 centraliserades truppen inför ett äventyr till duck-mall. Om medelhastigheten på bussen var 20 km/h hade den riktigt vanliga taxin 220 km/h. Under färden var vi nära på att dö 17 gånger. Nerverna kittlade och bönerna bads och vi var rädda allihopa. När vi väl var framme spenderades tre timmar på shopping och lunch. Efter ”Duck-mall adventures” så återvände vi till vårt hotell.  Klockan tre var det dags för att träna, och vi hade idag fått tid till att träna i tävlingens tävlingshall där tävlingens alla del tävlingar spelas. Det var bra då vi tidigare inte fått möjlighet till att träna där. När träningen var avslutad var det dags för semifinalerna mellan Danmark – Holland och Frankrike – Tyskland. Efter x antal timmar var tiden inne för en hemresa med den riktigt vanliga bussen. Åter igen har en dag spenderats i Turkiet, turkarnas land och vi kan vara mer nöjda med tillvaron just nu.</p>
<p>Peace</p>
<p><span style="text-decoration: underline;">Tisdag 26/3</span></p>
<p>Dagen började med frukost vid niotiden. Vi börjar vänja oss vid den turkiska maten, tävlingens förhållande och landets kultur. Några begav sig till hallen tidigt för att titta på finalen i lagtävlingen mellan Danmark och Frankrike. Efter spännande, tighta och välspelade bollar lyckades Danmark vinna! Atmosfären blev maffig, publiken högljudd och rysningarna i kroppen steg. Douglas fick även uppleva kändislivet när hundratals små turkiska barn sprang efter honom och fotograferade. Han njöt och försökte hålla inne leendet samtidigt som han försökte se cool ut i sina svarta pampiga solglasögon.</p>
<p>Jacob fick tyvärr åka in till sjukhuset för att kolla upp sin fot, vilket visade sig vara en allergisk reaktion. Vi håller alla tummarna för att ”Biffen” ska kunna vara ”fit-for-fight” på banan igen. <br />Några, ”kingarna”, hann även med ett pass i den varma träningshallen innan kvällens matcher.</p>
<p>Först ut var Douglas i singel och efter en mycket bra första singel lyckades han vinna stabilt och säkert. Sedan var det Lovisas tur. Efter knackigt spel knöt hon ihop nävarna och kämpade till sig en seger. Sist, och också minst, ut var Elin och Julia i dubbel. Elin och Julia spelade på topp och efter ett mycket irriterade spel från svenskarnas sida stod de som segrare och klämde finnarna! Matchen kostade mer än bara energi, då de frustrerade finnarna knäckte varsitt rack och försvann från hallen snabbare än man kan säga: Mumintrollen.</p>
<p>Efter alla möjliga vinster kändes dagen lyckad. Sverige får fem av fem toasts. Imorgon gäller det att ta nya tag och kämpa på som tidigare! Allt är möjligt… </p>
<p>Klara/Elin/Lovisa</p>
</div>
<p><span style="text-decoration: underline;"> </span></p>
<p><span style="text-decoration: underline;">28/3</span>Vidare till dagens spel var Klara och Lovisa i damdubbel. Därför ställdes klockorna relativt tidigt då vi alla åkte med till hallen för att heja. Vi hann även med ett litet träningspass innan match start.</p>
<p>Klara och Lovisa kämpade på bra men fick tyvärr se sig besegrade av två duktiga ryskor. Efter matchen så stannade vi alla dock kvar ett tag i hallen för att kolla på de återstående omgångarna. När 8-dels finalerna var färdigspelade så åkte vi alla återigen till det riktigt feta Ankamall. På köpcentret så utforskades klädesbutiker och vi hade även en gemensam måltid. Efter några timmar tog vi den trånga och enda bussen tillbaka till hallen för att kolla på kvartsfinaler. Vi bjöds på underhållande matcher med mycket dramatik beroende på betting, katastrofala linjedomare och de skrikande turkarna på läktaren. På kvällen gjorde vi inget speciellt förutom att softa riktigt hårt.</p>
<p>Felix, Douglas, Jacob</p>
  
  <div class="text-gray-400"> Publicerad: 2013-03-23</div>
  

    </main>

</body>

</html>