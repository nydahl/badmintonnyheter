<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Dubbla semifinaler för Sverige i Junior-EM</h1>
  <div class="mb-2 text-xl">Edith Urell och Gustav Björkler har säkrat två medaljer till Sverige i Junior-EM. I fredagens semifinaler väntar bland annat en fransk stjärna och en finsk sensation.
  </div>
    <p class="Default"><em>Bild: Edith Urell och Gustav Björkler är i semifinal i mixeddubbel</em></p>
<p class="Default">Under torsdagskvällen var Sverige representerade i hela fyra kvartsfinaler i Junior-EM. Edith Urell spelade kvartsfinal både i damsingel och i mixeddubbel tillsammans med Gustav Björkler. </p>
<p class="Default">Ediths kvartsfinal i damsingel mot 6:e seedade ryskan Mariia Golubeva såg på förhand ut som ett tufft styrkeprov men slutade med en rejäl överkörning med siffrorna 21-9, 21-11. Edith kontrollerade matchen från första början och släppte aldrig taget om den. </p>
<p class="Default">- Jag fick tidigt ett mentalt övertag och kunde vinna ganska många poäng på hennes missar. Hon hade problem med att kontrollera vinden i hallen, men jag höll mig stabilt på banan och gav inte bort speciellt mycket. Det var en bra insats, säger Edith Urell.</p>
<p class="Default">I morgondagens semifinal väntar nu en tjej som skapat rubriker i hela badmintonvärlden. Blott 14-åriga finska hemmahoppet Nella Nyqvist har gått som tåget genom turneringen och slagit ut flera starka namn.</p>
<p class="Default">- Hon har verkligen gjort det riktigt bra och just därför känner jag ingen större press inför att möta henne även om jag är några år äldre. Hade jag mött henne tidigare i turneringen hade det säkert blivit jobbigt, men nu har hon ju bevisat att hon är en väldigt tuff motståndare. Jag har en bra känsla och får jag matchen dit jag vill så borde det gå bra, säger Edith Urell.</p>
<p class="Default">I kvällens kvartsfinal i mixeddubbel inledde Gustav och Edith klart starkast mot ryska paret Velp/Filippova och lyckades vinna det första setet komfortabelt med 21-13. Det blev dock desto jämnare i det andra, men tack vare bra tålamod i spelet och många smarta taktiska drag så vann svenskarna även det med 23-21.</p>
<p class="Default">- Vi visste att det var ett tufft par vi hade framför oss, men vi hade en bra gameplan inför och höll oss till den hela matchen igenom. Därför kändes det riktigt stabilt, säger Edith Urell.</p>
<p class="Default">Nu lär det krävas ännu en toppmatch om paret ska nå en final. I semifinalen möter man nämligen mästerskapets allra mest lysande stjärna i form av Christo Popov tillsammans med Flavie Vallet. Därmed får Gustav möjlighet till revansch efter att ha förlorat mot fransmannen i singelspelets åttondelsfinal. </p>
<p class="Default">I de två övriga kvartsfinalerna med svenskt deltagande blev motståndet lite för tufft för dubbelparen Filip Karlborg/Tom Söderström och Jessica Silvennoinen/Cecilia Wang. Filip och Tom gav det finalseedade danska paret en rejäl fight, men räckte inte riktigt till i slutändan och setsiffrorna skrevs till 16-21, 14-21.</p>
<p class="Default">I damdubbeln blev förlustsiffrorna något större och tjejerna fick se sig besegrade av det toppseedade ryska paret med 10-21,7-21.</p>
<p class="Default">Sveriges förbundskapten Oliver Pongratzs förhoppning om medalj har dock infriats och nu väntar vi med spänning på Gustav och Ediths strid om finalplatserna imorgon.</p>
<p><br />Fredagens svenska semifinaler:</p>
<p>MD: Edith Urell/Gustav Björkler - Christo Popov/Flavie Vallet (Frankrike)<br />DS: Edith Urell- Nella Nyqvist (Finland) </p>
<p>Mixeddubbeln startar kl 14 och damsingeln följer någon timme senare. <br />Samtliga semifinaler visas på badmintoneurope.tv.</p>
<p>Lottning, spelschema och resultat: <a href="https://bwf.tournamentsoftware.com/sport/draws.aspx?id=15B19B5D-2BD0-4A3D-8E15-00C3B7991EAE">LÄNK</a></p>
<p>Resultat för alla svenska spelare hittills: <a href="https://bwf.tournamentsoftware.com/sport/matches.aspx?id=15B19B5D-2BD0-4A3D-8E15-00C3B7991EAE&c=SWE">LÄNK</a></p>
  
  <div class="text-gray-400"> Publicerad: 2020-11-06</div>
  

    </main>

</body>

</html>