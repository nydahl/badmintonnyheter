<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">FKU19 summerar Junior-VM</h1>
  <div class="mb-2 text-xl">Junior-VM är nu till ända och blev en väldigt givande upplevelse för våra båda killar Daniel och Felix.
  </div>
    <p>Daniel var tyvärr lätt förkyld veckan innan, tappade lite träning och saknade några procent i nivå i sin förlustmatch mot Benny Lin från Kanada. Lätt hänt att bli offer för de blåsiga förhållandena i hallen när det inte riktigt stämmer men som Daniel själv konstaterade var detta en väldigt nyttig erfarenhet som han ska försöka dra fördel av till nästa gång.</p>
<p> </p>
<p>Felix fick kontroll över framplan tidigt i sin första match mot Sinan Zorlu från Turkiet, släppte aldrig det initiativet och tog en enkel seger.</p>
<p>I andra omgången mot Joo Ven Soong, Malaysia fortsätter Felix vara väldigt aggressiv i framplan men varierar också smart och gör malajen obekväm hela matchen igenom. Förlust 24-22, 16-21, 17-21 där enda plumpen är att han vid 5-0 i andra set och tydligt momentum tappar fokus och spel för en kort period och släpper till 5-8, egentligen helt i onödan.</p>
<p>Sammantaget var vi ändå överens efteråt om att detta förmodligen var Felix bästa match hittills i karriären mot en mycket kompetent asiat i besvärliga förhållanden på ett JVM. Givetvis surt  att det ändå inte räckte för då hade kunnat gå riktigt långt.</p>
<p> </p>
<p>Dubbeln blev tyvärr en tidig förlust i 2 set mot spanjorerna Juarez/Penalver där det märktes att killarna inte prioriterar dubbelspelet. Det blev dock allt bättre och andra set är ganska nära och med tanke på hur de kom igång alltmer hade de mycket väl kunnat knipa ett eventuellt tredje set.</p>
<p>Likväl en nyttig match även det att få testa i förhållandena som råder på ett JVM.</p>
<p> </p>
<p>Sammanfattningsvis var detta en otroligt inspirerande upplevelse för killarna. Stämningen under lagfinalen mellan Korea och Indonesien var det som togs fram som det bestående minnet från båda två men även arrangemanget och helhetsupplevelsen med ett VM i Asien är något som kommer att motivera dem i sin fortsatta satsning.</p>
<p> </p>
<p>FKU19</p>
<p> </p>
<p>Erik Bojesson</p>
  
  <div class="text-gray-400"> Publicerad: 2013-11-04</div>
  

    </main>

</body>

</html>