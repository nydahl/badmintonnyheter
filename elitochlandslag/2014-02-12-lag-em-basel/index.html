<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Lag-EM Basel</h1>
  <div class="mb-2 text-xl">Här kommer en berättelse om äventyret lag-EM I Basel och de tre inledande matcherna under Tisdag-Onsdag.
  </div>
    <p>EM-äventyret fortsätter </p>
<div>
<div style="margin: 14pt 30pt;">
<div>Ett Basel från sin allra bästa sida välkomnar oss till Schweiz. Perfekta kommunikationer med spårvagnar som man får gratis biljetter till via hotellet, flödande sol och 10-12 plusgrader i februari. Väldigt dyrt dock men man kan inte få allt. Ni som till äventyrs kommer hit som turister får inte missa Gamla stan och uteserveringarna längs Rhen.<br /><br /> Basel marknadsför lag-EM överallt med flaggor, vimplar, dekaler och affischer. Men så kommer också 47 lag från 30 länder för att göra upp om medaljerna.<br /><br /> Sverige ställer upp med ett herrlag och tanken är att Henri, Gabbe, Mattias och Jacob ska ta hand om singlar medan Patrik/Jonatan samt Filip/Nico spelar dubblarna.<br /><br /> I första matchen mot Schweiz sparas Henri som har lite problem med ett knä.<br /><br />- Vi tror på vinst mot Etsland ändå och det är viktig match mot Holland ikväll, menar förbundskaptenen Jonas Herrgårdh.<br /><br /> Och han får alldeles rätt. Visserligen börjar både Ulldahl och Borg lite trevande i sina singlar men det blir säkra segrar ändå. Jacob Nilsson är överlägsen i herrsingel 3 liksom Jonatan/Patrik är i sin herrdubbel. Filip/Nico vinner också sin dubbel i två raka och 5-0 segern är ett faktum. Bra start och på kvällen väntar Holland.<br /><br /> Holland är storfavoriter i dubblarna. Bosch/Ridder och Arrends/Maas är högt rankade i världen. Dessutom blir Patrik Lundqvist sjuk efter Estlandsmatchen och Jonas och Dennis får stuva om i dubblarna. Jonatan/Nico  gör ett riktigt bra första set mot Bosch /Ridder och förlorar knappt med 19-21 efter att bl a varit inne i ett stim med 11 raka bollar.. Förlust dock men med flaggan i topp liksom i andra herrdubbeln med Filip/Jacob som håller spelet väl upp mot Arrends/Maas.<br /><br /> Men det var i singlarna som Sverige skulle ha sin chans.  Då behövde dock alla spela på topp och slå sina respektive jämlikar. Det börjar inte bra i Henris match mot Pang. Klar förlust i första men sedan hittar Henri spelet och har trampat igång kroppen. Vinst i tre set och en härlig inledning.</div>
</div>
 - Ja, det började inte bra men sedan jag kommit in i det kändes det riktigt roligt på banan, menade Henri.</div>
<div>
<div style="margin: 14pt 30pt;">
<div>Gabriel Ulldahl förlorade mot Meijs senast men nu spelar han "tokdisciplinerat" och Meijs är faktiskt chanslös och hänger med huvudet ganska tidigt. 21-6 i andra säger allt! 63 kg lättvikt är en teknisk gigant på bana.<br /><br /> Borg fick äran att avgöra men förlorar första set knappt (19-21). Men Mattias är tänd och har stöd från läktaren (även om vi bara var 8 stycken, inräknat spelarna) . T o m holländarna skriker hela tiden "Borgk" men det betyder nog något annat. Mattias vänder och vinner sin egen och därmed hela matchen till Sverige. En liten skräll får det betecknas som eftersom Holland just nu är en aktad badmintonnation i Europa.</div>
</div>
  - Ja, jag gillade att vara på banan och få chansen att avgöra. Det har nog att göra med självförtroende. Jag känner att jag tagit ett steg framåt den här säsongen, säger Mattias.<br /><br /> På onsdagseftermiddagen väntade Wales och det blev en enkel uppgift även om siffrorna var jämna , 3-2 i lagmatchen. Tre lätta singelsegrar följdes upp av två dubbelförluster men då var matchen redan avgjord.</div>
<div>- Ja, singlarna är klockrena. Där var vi överlägsna. Men dubblarna kunde visat lite mer tycker jag. Jag hade tankar på att ändra lite i dubblarna men nu blev vi tvingade  i förtid eftersom Patrik blev sjuk. Vi ska diskutera vidare ikväll till matchen mot Österrike. De har inte heller givna dubbelpar utan sätter ihop par av mixed- och singelspecialister. Så det handlar en del om taktik, menar Jonas omedelbart efter Walesmatchen.</div>
<div>
<div style="margin: 14pt 30pt;">
<div>Nu gäller det att besegra Österrike också. Men de har bra singlar och har vunnit flera dubblar i tävlingen så det är ingen enkel nöt att knäcka. Skulle Sverige vinna väntar troligen Finland i en kvartsfinal eftersom finnarna överraskande slog Ryssland!</div>
</div>
 - Vi tar det då. Förhoppningsvis blir Österrikematchen en vinstmatch som vi ytterligare kan dra taktiska slutsatser av, avslutade en förhoppningsfull Herrgårdh.<br /><br /> Österrikematchen börjar kl 10.00 torsdag morgon.
<div style="margin: 14pt 30pt;">
<div><br />"Från mupparna på läktaren"</div>
</div>
</div>
  
  <div class="text-gray-400"> Publicerad: 2014-02-12</div>
  

    </main>

</body>

</html>