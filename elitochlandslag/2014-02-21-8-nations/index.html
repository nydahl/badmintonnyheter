<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">8-Nations</h1>
  <div class="mb-2 text-xl">Bra start!
  </div>
    <p>Sveriges U15 landslag har under dagen spelat gruppspelet i 8- nations. Förra året kom laget 5:a varför lottningen såg tuff ut med både Tyskland och Frankrike i gruppen. Dessutom Schweiz som tredje och sista lag. Spelet började mot Tyskland och efter ett 0-2 underläge kom en fantastisk vändning och vi vann 5 raka matcher och stod till slut som slutsegrare med 6-3.</p>
<p> </p>
<p>En grym start som efter lunch följdes upp med gruppfinal mot fjolårsvinnarna Frankrike. Efter nästan 3 timmars spel stod vi som förlorare mot fjolårets vinnare med minsta möjliga marginal, 4-5 … Tjejerna gjorde rent hus genom att vinna två damdubblar och två damsinglar. Tyvärr visade sig de Franska herrarna vara lite starkare än väntat och den enda reella möjligheten var i herrdubbel 1 där Harrbacka/Moore tappade med 15-21 i tredje och avgörande set. Ynka 6 bollar från en final, inte illa och betydligt bättre än vi på förhand trott.</p>
<p> </p>
<p>Kvällen avslutades med en ganska komfortabel resa mot Schweiz. Vi vann med 8-1 och enda förlusten kom i Herrsingel 1 där vi tappade i tre hårda set. Resterande matcher flöt på och med det flyt vi är inne i vann vi några riktigt tuffa tresetare.</p>
<p> </p>
<p>Så efter dagen har vi nått över våra förväntningar och är med och slåss om medaljerna. Bronsmatch i morgon mot England. Vi får se dem som favoriter men med den inställning vi haft idag har vi absolut en bra chans.</p>
<p> </p>
<p>Laget på bilden från vänster nedre raden Olivia Wänglund Bergsåker, Ashwathi Pillai, Täby Maria Persson Täby, Amanda Lagerhäll Skogås, Tilda Sjöö Fyrisfjädern och Ella Söderström Täby. Övre raden från väster, förbundskapten Sören Norell, Oskar Svensson Askim,  Adam Gozzi Fyrisfjädern, Carl Harrbacka Skogås, Marcus Moore Skogås, Oscar Johansson Ljungby, Adrian Levin Älmhult och vår allas Markolio alias Boxiao Täby.</p>
<p> </p>
<p>På bilden saknas fotografen, allas vår Kristin Evernäs Askim.</p>
<p> </p>
  
  <div class="text-gray-400"> Publicerad: 2014-02-21</div>
  

    </main>

</body>

</html>