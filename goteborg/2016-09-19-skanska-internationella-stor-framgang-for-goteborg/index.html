<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Skånska Internationella stor framgång för Göteborg</h1>
  <div class="mb-2 text-xl">Spelare från Göteborgsklubbarna och NIU - Hvitfeldtska Badmintongymnasiet presterade toppresultat i Malmö
  </div>
    <p>Vid årets första internationella stortävling - Skånska Internationella i Malmö - blev det ytterst fina framgångar för spelare från Göteborgsklubbarna och Hvitfeldtska Badmintongymnasiet. Årets "Skånska" samlade stora delar av Europaeliten och framförallt i U17-klassen som i år ingår i "European Junior Tour" med landslag från Sverige, England, Irland, Frankrike, Holland, Danmark, Tyskland och USA - tävlingen var som ett "mini EM".</p>
<p>Göteborgarna(inklusive NIU-eleverna)presterade på högsta nivå i detta starka startfält och dominerade klart bland de svenska spelarna - August Björkler, Leo Woxberg, Colin Hammarberg tar sig alla till kvartsfinal i herrsingel efter högklassigt spel. Johan Azelius fortsätter att prestera på topp och når semifinal där han pressar men förlorar mot toppseedade dansken Nicolai Wolf. I herrdubbelklassen vinner Johan i par med Melker Zickerman-Bexell hela tävlingen i bästa möjliga europeiska konkurrens - stort grattis Johan!</p>
<p>I herrdubbelklassen tar sig ytterligare två Göteborgspar till kvartsfinal - August Björkler/Gustav Österberg och Oskar Svensson/ Colin Hammarberg. I damdubbelklassen, U19,  tog sig Martina Henning i par med Maria Persson, Täby till en fin kvartsfinal.</p>
<p>Totalt sett en mycket bra start på den internationella säsongen av Gbg/NIU-spelarna vilket lovar gott för fortsättningen - bra jobbat alla spelare och tränare!</p>
  
  <div class="text-gray-400"> Publicerad: 2016-09-19</div>
  

    </main>

</body>

</html>