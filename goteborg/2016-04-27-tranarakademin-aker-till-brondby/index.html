<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tränarakademin åker till Bröndby</h1>
  <div class="mb-2 text-xl">Tränarakademin avslutar säsongen med besök hos danska landslaget
  </div>
    <p>Tränarakademin startdes under fjolåret i regi av Göteborgs Badmintonförbund. Syftet med detta projekt är att ge de tränare, i Göteborg med omnejd, som arbetar med spelare på högsta nivå i landet(U13 - senior)en möjlighet att förkovra sig och ta till sig ytterligare kompetens.</p>
<p>Vid den senaste träffen i mars månad framkom önskemål om att göra en "omvärldsanalys" för att se vad man gör och hur man arbetar i länder som presterar bättre än vad de svenska landslagen gör.  Detta ledde till kontakt med "grannen" i söder, Danmark, som gav oss "grönt ljus" för ett studiebesök. Detta blir av tisdag-onsdag 24-25 maj där vi  får lyssna till hur man resonerat gällande strategi, verksamhetsplanering, målsättningar och praktisk verksamhet i en presentation av Finn Traerup-Hansen, sportchef och ytterst ansvarig för landslagsverksamheten på tisdag eftermiddag. Onsdag förmiddag tar vi del av två träningspass med det danska landslaget följt av en "frågestund" med någon av landslagstränarna.</p>
<p>Det är såväl Thomas/Uber Cup- som Olympiskt år vilket sannolikt gör ett besök "intressantare än någonsin" och vi är väldigt glada och tacksamma för att vi får denna exklusiva möjlighet.</p>
<p><img src="http://iof1.idrottonline.se/globalassets/goteborgs-badmintonforbund/bilder/labb-1.jpg?w=424&h=327" alt="Labb 1" width="424" height="327" /></p>
<p><em>Tränarakademin på besök i nya testlabbet i Göteborg och nu bär det av till Danmark och besök hos det danska landslaget!</em></p>
  
  <div class="text-gray-400"> Publicerad: 2016-04-27</div>
  

    </main>

</body>

</html>