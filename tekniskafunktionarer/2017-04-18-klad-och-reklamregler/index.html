<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kläd- och reklamregler</h1>
  <div class="mb-2 text-xl">Under säsongen har det varit diskussioner om gällande kläd- och reklamregler. Ett flertal klubbar har inför nästa säsong bett om hjälp att tolka reglerna så att nytryckta kläder följer reglerna. Här finns en sammanställning.
  </div>
    <p>Reklamreglerna finns under <a href="http://iof1.idrottonline.se/IdrottOnlineForbund/Badminton/svenskabadmintonforbundet/forbundet/Distrikten/halsinglandsbadmintonforbund/Dokumentarkiv/reglerochbestammelser/">Regler och bestämmelser</a>, i sektion <a href="http://iof1.idrottonline.se/globalassets/asvenska-badmintonforbundet/tavling/15-16/temporara-filer-christer/nytt-regelverk/sektion-h-tavlingar-allmant.pdf" target="_blank">H Tävlingar Allmänt</a>, närmare bestämt i H 11.</p>
<p>Kortfattat säger bestämmelserna att man skall spela i kläder som uppfyller BWFs bestämmelser. Det finns också en regel som säger att spelare så långt det är praktiskt möjligt skall spela i föreningens tävlingsdräkt. Tekniska funktionärer anser dock inte att det är möjligt att, från vår sida, bedöma om det i en enskild match är möjligt att spela i föreningens tävlingsdräkt eller ej. Vi har därför kommit fram till att detta är en fråga mellan klubben och den enskilda spelaren.</p>
<p>När det gäller reklam skall man följa BWFs bestämmelser. Om klubbtillhörigheten framgår är dock reklam på "klubbdräkten" tillåten utan begränsningar förutom vad som skrivs nedan.</p>
<p>Tekniska funktionärer har kommit fram till följande:</p>
<ul>
<li>Till klubbdräkten tillhör sådant som samtliga spelare i klubben/laget bär. Det innebär i grunden tröja/shorts/kjol eller klänning.<br />Om samtliga spelare även bär annat plagg (t ex kompressionsstrumpor) räknas även detta in.<br />Övriga plagg, t ex svettband, strumpor osv. som bärs av enskild spelare skall följa BWFs regler. Detta gäller även underkläder som kan synas vid spel.</li>
<li>I SBL/Elitserien krävs enhetlig klubbdräkt på samtliga spelare, inklusive namn på ryggen. </li>
<li>Texter, antingen namn eller klubbens namn skall uppfylla BWFs regelverk:
<ul>
<li>Versaler, latinska bokstäver</li>
<li>Höjd 6-10 cm (för namn) och 5 cm (för klubb)</li>
<li>Placerade horisontellt högst upp på ryggen (ingen reklam är tillåten ovanför)</li>
<li>I en färg med god kontrast mot tröjan (eller på en enfärgad panel för god kontrast, om tröjan är flerfärgad).</li>
<li>Namn och klubbens namn är valfritt (förutom i Elitserien/SBL där namn är obligatoriskt).</li>
</ul>
</li>
<li>Klubbmärke får tryckas i valfri storlek. Det finns inget krav på var klubbmärket skall placeras för att det skall anses vara en klubbdräkt.</li>
<li>Kläder som inte är klubbdräkt är antingen "Landslagskläder" (som spelaren fått i samband med landslagsuppdrag) eller "Personliga kläder". I båda fallen skall de uppfylla BWFs regelverk, om så ej är fallet är kläderna ej tillåtna.
<ul>
<li>"Landslagströja" finns ej definierat i regelverket men det har förekommit i PM till enskilda tävlingar att landslagströjor pekats ut som otillåtna. Eftersom det inte finns i regelverket är det inte heller otillåtet att spela i kläderna. <br />Vi har gjort en avstämning med sportchefen Jonas Herrgårdh och utifrån landslagets synvinkel har dessa kläder inte delats ut med någon begränsning kring när de kan användas.<br /><strong>Spel i landslagströja är således tillåtet.</strong></li>
<li><strong>Spel i "personlig tröja" är alltid tillåtet.</strong></li>
</ul>
</li>
<li>BWFs regler förbjuder uttryckligen tejpning mm i syfte att modifiera kläder så att de uppfyller reklambestämmelserna. Det är Tekniska Funktionärers uppfattning att dessa regler skall tillämpas strikt även i Sverige med tanke på risk för att tejp faller av på banan mm.</li>
</ul>
<p>De klubbar som önskar hjälp med att kontrollera sin tävlingsdräkt inför nytryck skickar fråga till <a href="mailto:to@badminton.nu">to@badminton.nu</a>, helst med bilder. Vi kommer att publicera samtliga beslut på Tekniska Funktionärers webbplats.</p>
  
  <div class="text-gray-400"> Publicerad: 2017-04-18</div>
  

    </main>

</body>

</html>