<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svenska Cupen 2010</h1>
  <div class="mb-2 text-xl">P.g.a av semester, askmoln och strul med min inloggning till hemsidan så har det dröjt allt för lång tid sedan senaste uppdateringen utav sidan men nu ska det bli bättre.Läs Emils dagbok från Svenska Cupen i Uppsala.
  </div>
    <p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Dagbok, Svenska Cupen 2010. Bilder från Svenska Cupen hittar du <a href="http://iof1.idrottonline.se/IdrottOnlineForbund/Badminton/svenskabadmintonforbundet/forbundet/Distrikten/bohuslan-dalsbadmintonforbund/Bildarkiv/SvenskaCupen2010/">här</a>.</span></p>
<p style="MARGIN: 0cm 0cm 10pt" class="MsoNormal"><b style="mso-bidi-font-weight: normal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Till läsaren:</span></b><span style="LINE-HEIGHT: 115%; FONT-FAMILY: Verdana; FONT-SIZE: 9pt"> </span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Notera att jag i möjligaste mån har försökt att återge händelserna så som de skedde och tolkat situationerna så autentiskt som möjligt. Detta gäller såväl händelser i hallen som på bussen eller annorstädes. Detta till trots är dagboken främst skriven för att roa och bör mer läsas i underhållningssyfte än för att få en uppfattning om det spelmässiga i tävlingen (då kan man ju läsa resultaten istället). Jag kan såhär i efterhand notera att jag i beskrivningen av mitt och Victors idoga letande efter korg inte riktigt höll mig helt till sanningen. I själva verket fick skaparglädjen, kreativiteten, fantasin och fiktionen ett visst övertag över verkligheten. Det kan ni ju bära med er i just det avsnittet. För övrigt så är det bara att hålla till godo och synpunkter mottages tacksamt, om det är något som ni saknar eller gillar, så kanske jag kan bättra mig till nästa gång. Innehållet speglar mestadels mig själv och mina uppfattningar, vilket inte beror på att jag är den viktigaste (vilket jag i och för sig är) utan för att det – på förekommen anledning – är enklare att återge… <?xml:namespace prefix = o ns = "urn:schemas-microsoft-com:office:office"/?><o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Men över till handlingen. Njut – om ni kan! </span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p></o:p></span> </p>
<p style="MARGIN: 0cm 0cm 10pt" class="MsoNormal"><b style="mso-bidi-font-weight: normal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Fredag 16 april</span></b><span style="LINE-HEIGHT: 115%; FONT-FAMILY: Verdana; FONT-SIZE: 9pt"><br /> <br />Denna gång var det varken posten, lärarjobb eller det militära som fick stå tillbaka för den traditionsenliga resan till svenska cupen. Numera är jag ju studerade men just denna fredag var det ingen Chalmersvistelse då kemihuset var ockuperat av europamästerskapen i kemi. Således kunde man med gott samvete sova över hos sin flickvän innan den sista finpackningen ägde rum... <br /> <br />Av någon märklig anledning är det oftast ett härligt väder när det ska bära av till 018-området och så var fallet även i år. Under en strålande sol samlades VD, Beata, Moa, Simon, Alex och undertecknad på parkeringen utanför Henåns sporthall vid klockan elva. Moa pappa var säker förare för mig, Moa och Beata, medan övriga väntade in familjen Eklund innan de gav sig av. Dessvärre var vissa attiraljer hos Eklunds på villovägar och därmed blev ankomsten lite sen. Trots detta lyckades de komma före oss till blomsterlandet eftersom Beata hade glömt både ditten och datten därhemma, varför det blev tvingat att ta en tur över Ängsnäs (där Beata enligt egen utsago ska köpa en kulle och bygga ett slott när hon blir stor). Trots detta hade Beata återigen (liksom förra året, kolla upp fjolårets dagbok om ni glömt) en gigantisk väska (och då menar jag alltså riktigt, riktigt stor) som borde kunna rymma packning till hela truppen...<br /> <br />Trots allt var vi i god tid framme vid Blomsterlandet i Uddevalla innan bussen skulle avgå vid tolvslaget. I väntan på Buss-Gerards ankomst stötte vi på celebert besök i form av Magnus Nordin. Dessvärre lyckades vi inte få med honom på resan – vilket hade varit trevligt – utan han vandrade vidare mot andra uppgifter. Då vi klev på bussen och gjorde sällskap med de redan påstigna Emilia och Sanna varseblev man ganska uppenbart hur lite truppen kändes. Efter att Tim och Jocke lämnat återbud på grund av resor hade även Annelie fått avstå och sargat ledarsidan till en ovanligt liten (men fortfarande stark) trupp. <br /> <br />Bussen rullade på upp genom det fagra Bohuslän innan vi gjorde resans första stopp i Mellerud för att där ta ombord Martin och Sune Norrman. Sune hade i år tagit det överordnade befälet över de praktiska bitarna då Tommy hade fullt upp med arbete under helgen. Sedermera fick vi även med Lovisa, Waldemar, Josefin och debuterande Daniel för att fullborda den tolv man starka spelartruppen. Då vi fått lite pengar över i och med Annelies återbud så beslutades att de främsta resultatmässiga insatserna i tävlingen skulle premieras lite extra, med någon överraskning på hemvägen. Detta är värt att notera då det kommer att återkomma längre fram i denna berättelse. Tröjutdelningen sköttes i bussen och (även om det var lite besviket att det inte blev rosa i år heller på många håll) alla fick var sin svart tröja, vilken mottogs med glatt humör. Det visade sig sedermera att det faktiskt var ett genidrag att ha svart tröja med vitt tryck i år, eftersom vi – av någon märklig anledning – faktiskt var det enda distriktet som hade just svart. Nota bene att två distrikt valt knallgult detta år - en liten miss för dem med den minst knallgula som därmed sattes i skymundan.<br /> <br />Det märktes på ljudnivån att det var en fåtaligare trupp än det tidigare varit, men emellanåt lyckades vi ändå ganska bra... Även Värmland, som så småningom klev på bussen, hade ett ganska fåtaligt lag och det var således en ganska lugn resa. Vi fick Rasta (OBS ordvits här, missa inte den) med ett matstopp där det in i det längsta stod mellan lasagne och hamburgertallrik, men där den senare slutligen blev vinnaren för mitt vidkommande. Alex valde mat med hjälp av en klunsning mot Moa och efter förlust blev det en köttfärspaj för hans vidkommande. Jag och Oskar fick det stora nöjet att avsluta måltiden med varsin extra pannkaka med grädde och sylt efter att varken Sanna eller Emilia orkat klämma i sig alla sex pannkakor. Kanske var det denna extra kraft som gjorde att vi en stund senare kunde framföra vårt paradnummer "Stad i ljus" lika felfritt och träffsäkert som vanligt. Självklart blev det en hel del ovationer efter detta, men vi är inte sådana att vi låter det stiga oss åt huvudet –vi vet ju redan att vi är bäst...<br /> <br />Vi kom fram till Uppsala redan lite före halv åtta och stugindelningen blev sådan att jag denna gång (lite otippat) slapp både Simon och Alex, och istället fick dela stuga med Waldemar och Daniel (en ära, han har ju ändå 320 poäng). Eftersom de två övriga stugmedlemmarna skulle spela fick de ta befälet över våningssängen medan jag fick bäddsoffan för mig själv. En liten baktanke med det var att om någon snygg tjej skulle vilja sova i vår stuga så var det ju platsen vid mig som var ledig, vilket skulle kunna vara fördelaktigt... Ganska snart efter ankomsten till stugan hade vi packat upp det viktigaste och var således redo att bege oss till det sägenomspunna och traditionsenliga Java. Denna gång fick vi med en större del av truppen än tidigare, vilket var härligt att se. Majoriteten skötte också ätandet med stor ackuratess. För första gången för mitt vidkommande fick vi ta ett långbord längst in i restauranten. Detta hade den stora fördelen att det var mycket närmare till de tre buffédelarna, nackdelen däremot att man inte hann förbränna så mycket under mathämtningen... Jämfört med förra året hade de återgått till att ha kycklingspett i jordnötssåsen (så som det varit alla tidigare år utom det förra) istället för filé – troligen som ett resultat av någon som, liksom vi, är mindre benägna att vilja ändra på någonting som redan fungerar utmärkt. Alldeles bredvid långbordet vi befann oss vid satt en man och dam, varav mannen var lite glad – både i hatten och i allmänhet. Han valde också att språka en del med dem från vårt sällskap som satt närmast. Sune och Martin blev involverade, men det var Oskar som briljerade med fyndiga kommentarer, kluriga frågor (som exempelvis var Tjörn ligger – vilket enligt vissas gissningar skulle vara en sjö någonstans nära Dalarna) och ett glatt berättarsinne. Tack vare detta fick han omdömet att vara "en rar, artig och trevlig pojke" av den kvinnliga delen av Uppsalasällskapet (det är ju inte utan att man undrar om inte även hon var lite påverkad efter det uttalandet). Efterrätten ingick också i buffén och Martin och Simon valde att uppgradera den friterade bananen, som var till glassen, till friterad ananas istället. Måhända gillades det av smaklökarna, men det visade sig senare att det var lite mer än vad Simons mage klarade av – man avundas inte Alex och VD som delade den stugan...<br /> <br />Efter lite allmänt samkväm i stugorna blev det så dags för att krypa till kojs (eller ”till soffs” i mitt fall) för samtliga i truppen. Medan de två inne i i dubbelsängen lade sig till ro såg jag klart på filmen som rullade på teven. Döm om min förvåning när jag sedan får se Daniel utrymma sovrummet för att gå på toaletten tre gånger inom 18 minuter. Man skulle nästan kunna tro att även han fått i sig för mycket friterad ananas...<br /> <br /><b style="mso-bidi-font-weight: normal"></b></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><b style="mso-bidi-font-weight: normal">Lördag 17 april<br /></b> <br />Jag fick bege mig ut på löprundan redan strax efter sexsnåret (klockan sex alltså, inget annat) eftersom vi bestämt väckning 07.00 i stugan. Det var lite småkyligt i luften denna lördagsmorgon med lätt molnighet, vilket i och för sig inte skulle komma att spela så stor roll eftersom dagen till största delen skulle framlevas i en hall. Efter uppstigning på de övriga två i stugan inmundigade vi den medhavda maten för att sedermera bege oss till hallen. Noterbart är att det var riktigt svaga barnprogram på lördagsmorgonen. Inte undra på att dagens ungdom är på väg åt fel håll...<br /> <br />Alla var på plats i tid till samlingen inför invigningen, bra jobbat! Nämnda invigning höll dock osedvanligt låg klass - inte ens en nationalsång kunde de få med – och jag och Sune kunde bara konstatera att det inte direkt gavs någon mästerskapsstämning så här i inledningen av tävlingen. Efter mycket besvär – då det kommit ett överrASKAnde (fattar du eller, erkänn kul) vulkanutbrott på Island – hade även Skåne anlänt, med buss istället för med det tänkta flyget och därmed fanns de anmälda distrikten på plats. Snart var det dags för omgruppering till UTK-hallen för VD och spelarna Waldemar, Sanna, Beata (95) och Josefin (96). Vi hade ju (tyvärr) ingen deltagare i klass 99 och därmed var vi inte involverade i den tredje hallen som fanns till förfogande...<br /> <br />Först ut var – som alltid – matcherna i mixed. Efter förra årets missräkning när vi förlorade allt fanns det en stor revanschlusta både bland spelare och bland ledare. Och i år gick det också lite bättre. Simon och Lovisa hade tuff lottning och Emilia och Daniel var också utan chans. Men mixedhoppet i Fyrisfjädern stod ju i första hand till Moa och Alex i den äldsta klassen. Första matchen inleds dock mycket spänt och nervöst och underläge 11-3 i första paus bådar inte gott. Alex agerar dock lugnt och servar hem första set från 16-20 till 22-20. I andra har spänningarna släppt och endast 10 poäng släpps till motståndarna. Eftersom detta var en föromgång är det nästan genast dags för ny runda. I andra matchen bjuds det bättre spel och Moa kommer med i spelet bättre. Alex tillåts dominera första set, vilket vinns enkelt. Småland höjer sig i andra och ett tredje set väntar. Spelkvalitén har nu höjts, men i slutändan så är det på ett säkert vis som kvartsfinalplatsen säkras. I kvartsfinalen spelas den bästa mixed jag någonsin har sett, detta både från Moa och från Alex. Tyvärr håller förstaseedade Filip Myrén/ Seydi Aktan undan med en hårsmån, men vi måste vara mycket nöjda med insatsen i den matchen. Från andra hallen rapporteras att även Sanna och Waldemar tagit en kvartsfinalplats, så sammantaget blev det en betydligt bättre insats i mixed än förra året.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Innan singelomgångarna sedan kom igång på allvar fick vi se Oskar briljera lite med sina specialkunskaper, vid detta tillfälle var det Rubiks kub som gällde. Rekordtiden stannade på 1 minut och 39 sekunder. Försök att slå det hemma om kan…<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Så övergår vi till singlarna och från Fyrisfjädern så gick det mesta enligt förväntningarna, både på gott och ont. För att inte fastna alltför mycket i resultatrabblande så sammanfattar jag insatserna i gruppspelet: Lovisa, Daniel, Emilia och Simon åkte ut i gruppspelet där Emilia och Lovisa vann var sin match. Simon har otroligt tuff lottning, men förlorar i en riktigt dålig match i första omgången. Han tar dock spelmässig revansch på sig själv mot Martin Forsberg, där han till slut förlorar med 22-20 i avgörande set i en match där han egentligen är bättre. Oskar förlorar mot sin seedade motståndare men går enkelt vidare som tvåa, samma position som Moa erhåller. Även Alex går vidare med ganska liten ansträngning efter att ha förlorat första matchen mot Fredrik Sologub, som sedermera vinner tävlingen. Den som håller fanan högst så långt är Martin – som vinner poolen precis som förväntat, trots ett tappat set mot Martin Loyal så håller han ihop spelet och kniper gruppvinsten.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Efter att ha haft kontakt med andra hallen, coachat alla spelare och dessutom försökt äta lite var det också dags för slutspelet i singel. <o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Om vi börjar med våra yngre förmågor så vanns första slutspelsrundan enkelt för såväl Oskar som för Martin. Således väntade kvartsfinal, vilket även det blev en stabil seger för Martin, som därmed hållit sin semifinalseedning. Oskar stötte på hårt motstånd i form av Jonathan Dreifaldt och hade till syvende och sist inte mycket att sätta emot och därmed tog det stopp i kvartsfinalen. <o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">I den äldsta klassen hade vi ju Moa och Alex vidare. Moa fick svårt motstånd och förlorade mot Emelie Lamberts, vilket inte var någon större överraskning. Alltså var det bara Alex kvar att spela singel – en kategori som han inte haft så mycket fokus på under säsongen. I åttondelsfinalen stod kompentente (och otroligt långe) Toni Holm-Lovén från Småland för motståndet. I en riktig maratonmatch tar Alex första set med 21-19 och har matchboll vid 20-19 i andra. Tyvärr vänder smålänningen till 22-20 och ytterligare ett set står för dörren. Alex tar dock kommandot och ser hela tiden lite starkare ut. Slutligen vinner han avgörande setet med 21-16 och är klar för kvartsfinal. Där väntar en av de bästa i Europa bland 93orna, Albin Hjelm från Uppland. Om Alex spelade bra i förra matchen var det ingenting mot vad han visar i denna drabbning. Hjelm är riktigt pressad genom hela matchen och lyckas med större möda än väntat till slut ta hem matchen i två jämna set. Men i mina ögon var denna match ändå den bästa enskilda prestationen som någon av våra spelare mäktade med. Gött att se att singelkapaciteten fortfarande finns kvar.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Dubblarna som skulle spelas på lördagen i Fyrisfjädern var Moa/Lovisa, Martin/Oskar samt Alex/Simon. Moa och Lovisa spelade riktigt bra men hade, trots det, ingen chans mot förstaseedade stockholmsparet. Men de två bästa dubbelchanserna återstod och de gjorde ingen besviken. Efter stabila insatser var ytterligare två semifinalplatser – och därmed också medaljer – säkrade.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Jag kunde också konstatera att jag gick plus med matchsiffrorna 11-9 under lördagen, tack vara att Alex tyckte att jag var värd hans vinst på w.o.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Vid det här laget hade även de förvisade – alltså de som befunnit sig i UTK-hallen under dagen – återkommit till den stora hallen. Således var hela truppen samlad och hade dessutom utökats med några ytterligare under dagen. Mamma och pappa Eklund var på plats liksom fäderna till Lovisa och Josefin, vilket förstärkte truppen ytterligare.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Spelprogrammet – de hade ju valt att använda sig av något system som var omöjligt att uttyda – hade inte hållits så bra så klockan började närma sig elva när vi skulle bege oss ut för en matbit. Ledda av Waldemar fick vi begagna oss av apostlahästarna då busschauffören inte kunde köra vid denna sena timme. Så småningom tog vi oss fram till pizzerian som bjöd på en hel del gott så här just före stängningsdags. Efter lugnt och sansat ätande – Alex var sjukt nära att somna mitt i pizzan – begav vi oss tillbaka till stugorna där vi strax började förbereda oss för läggdags. Jag hade tänkt berätta något från pizzerian för jag tror att vi pratade om något som var nämnvärt, tyvärr har detta fallit bort ur mitt minne så ni får hitta på någon egen episod om ni så vill.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Jag har ett vagt minne av att jag under natten kunde dra fördel av min soffposition eftersom det kom in en snygg tjej och ville sova i stugan (men det kan vara så att det bara var en dröm, ibland är gränsen svår att erinra sig). Efter dessa två anspelningar på mitt att jag inte är säker på vad som inträffat och inte vill jag bara påpeka att allt jag drack på pizzerian var en Fanta, så det är bara hjärnan det är fel på…<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><b style="mso-bidi-font-weight: normal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Söndag 18 april<o:p></o:p></span></b></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">I vilket fall som helst var jag på morgonen uppe med tuppen och tog en löprunda. Sedan lyckades de andra två smita in i duschen före mig, men efter avslutad frukost (det var ingen snygg tjej kvar i stugan vid det här laget så det mesta talar för att det var en dröm) så satte vi igång med dagens, så långt, viktigaste uppdrag: stugstädningen! Daniel anmälde sig frivilligt till att ta befälet över toalettstädningen (starkt gjort), medan jag inledde med disken och Waldemar stod för dammande och dammsugande. När vi sedan placerat all packning i en prydlig, nåja, hög på altanen så återstod bara moppandet innan vi kunde ge av från en stuga som var i prydligare skick än någonsin (”en mycket välstädad stuga”, kommenterade kontrollanten). <o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Så över till hallen och söndagens finalspel. I singelspelet stod hoppet till Martin som skulle möta Oskars baneman Jonathan Dreifaldt från Göteborg. Även Martin hade det jobbigt i en välspelad match där det tyvärr i slutändan blev för många enkla misstag för att Martin skulle vara riktigt nära. En bronsplats således och för mer framskjutna placeringar fick vi – som så ofta – lita till dubblarna.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Alex och Simon mötte, precis som de alltid brukar göra, Albin Hjelm/Andreas Norrgren, Uppland. Vid denna upplaga var det dock redan en medalj säkrad när mötet ägde rum. Som vanligt var det bra dubbel från Alex och Simon, men efter en jämn inledning så gick det inte riktigt hela vägen utan det blev ytterligare en bronspeng – eller egentligen två eftersom de såklart fick var sin. Oskar och Martin fortsatte sitt segertåg och hade inga större problem med att ta sig till final i sin herrdubbel.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Därmed var det klart vilka som skulle erhålla specialpriset för i år. Jag, VD och Danne Eklund blev patrullen som gemensamt skulle införskaffa priset till den summa pengar som erhållits för ändamålet. Vi bestämde oss för någon typ av frukt-, godis- och kakkorg till vilken vi således skulle införskaffa varor. Tanken var att segrarna skulle få en del av innehållet själva medan annat var lämpat för att dela med sig av till de övriga i gruppen om de fann det lämpligt. Därför tog Danne bilen till affären där vi handlade röda äpplen, bananer, gröna äpplen, clementiner, vindruvor, päron, russin, två chokladkakor, två festis (sjukt att inte det ordet finns med i min ordlista på datorn), godis i papper, två chipsrör, ballerina- och mariekex samt några konstiga solrosfrökakor som VD fann mycket lämpade för ändamålet. Så långt allting väl, men vänta bara… Nu hade vi tänkt placera detta på ett snyggt sätt i någon korg eller liknande för att ge det en lite stiligare utformning. Som reservplan till korg, om någon sådan inte fanns att hitta till skäligt pris, kunde vi ta det i en plasthink eller liknande. Varorna lastades in i bagaget på Eklunds Audi (VD försökte lägga in i en annan bil först, men både föraren till det fordonet och vi andra i specialstyrkan protesterade livligt mot detta ingrepp). Efter ett misslyckat försök att få en korg på blomsteraffären (den var uppenbarligen inte lika välsorterad gällande korgar som blomsteraffären här hemma) begav vi oss in till centrum för att fullfölja uppdraget. Under tiden hade mixedmatcherna spelats i Fyrisfjädern (utan intresse för distriktet) och den drygt timslånga pausen inför finalerna hade inletts. Vi ville ju dock vara tillbaka till singlarna som alltid är intressanta att se på och därför gick jag och VD i rask takt in mot centrum medan Danne vaktade bilen med den dyrbara lasten (han passade dessutom på att tjuvläsa min tidning som jag inhandlat tidigare på dagen). Efter att ha vandrat runt i omkring tio minuter utan att någon korg hoppat fram runt hörnet tog VD mod till sig och frågade en trevlig dam om hon möjligtvis visste var man kunde få tag i en trevlig korg (don efter person, tänkte han förmodligen). Vi blev hänvisade ”två våningar upp” i någon sorts galleria där det skulle finnas någon typ av korgar. På andra våningen kunde man inte se skymten av någon korg, men efter ytterligare ledsagning tog vi oss upp till tredje våningen – vilket man ju faktiskt kanske redan från början borde tolkat som ”två våningar upp” från entréplanet. Där syntes slutligen en ände på vårt äventyr – trodde vi. De få korgar som var i skaplig storlek för ändamålet gick på omkring 250 kronor och var inte i närheten av att hålla sig inom budgeten (enligt obekräftade uppgifter kostar en korg i bra frukt-, godis- och kakkorgsstorlek cirka 49 kronor på Göksäter). Vid det här laget var vi ganska trötta på omkringspringandet och en alltmer frustrerad VD ångrar vid det här laget att han inte gick med på mitt förslag att sno en korg i den affär där vi handlade de övriga varorna (det var alltså ett skämt bara så att ni inte tänkte anmäla mig för anstiftan till brott eller något liknande). Vi bestämmer oss för att istället ta första bästa plasthink och sedan återvända för efterutfört uppdrag. Tyvärr verkar det i detta gigantiska köpcentrum inte finnas en enda butik som säljer platshinkar (två för tio kronor på Göksäter har jag hört). Ingen expedit på någon affär verka känna till den sjukt underskattade plasthinkens möjligheter och fördelar och paniken börjar sprida sig alltmer hos de två tappra ombuden (jag tror inte att Danne kände så stor panik i bilen när han tjuvläste min tidning, även om han antagligen började undra om motståndarmaffian hade kidnappat oss). VD får meddela pappa Eklund, via Oskar, att vi är lite sena men att vi inte överger vårt uppdrag förrän döden skiljer oss från vårt slutmål. En vänligt inställd dam (inte samma som nämnts tidigare i episoden) hör våra diskussioner och kommer med lösningen. En lösning klarare än omättad natriumklorid löst i vatten, och vi ser slutmålet framför oss. Var finns svaren på alla frågor? Det var så givet att vi förundrades över hur vi kunnat missa denna uppenbara förklaring på ett problematiskt ärende. Var finns allt man kan behöva (om man inte är i närheten av Göksäter vill säga)? Jo, såklart på… Clas Ohlsson!!! Efter en kortare vägbeskrivning rusar vi nerför rulltrapporna (vet ni hur hög fart man kan få upp om man springer nerför en rulltrappa som går åt samma håll) och efter kortare ledsagningar på vägen kommer vi fram till det hus där butiken ska ligga. Dessvärre ligger den i källaren och det verkar omöjligt att hitta någon trappa att ta sig nerför, klockan tickar och snart spräng huset i bitar (nej, nu blev jag lite för upprymd där). Jag menar: klockan tickar och snart sprängs VD i bitar av tillbakahållen indignation. Efter ytterligare sju minuter ser vi en trappa som leder ner till en undervåning och äntligen är vi framme. Efter att ha fått hjälp av en expedit springer vi rakt in i labyrint när vi försöker ta en genväg som blir en återvändsgränd, och tappar ytterligare 23 sekunder (rutinerad som jag är låter jag VD gå först så att man sedan kan skylla på honom om man springer fel). Till slut kommer vi fram till avdelningen för korgar, lådor, hinkar och allt vad man kan kalla föremål som kan ha saker i. Det är rena himmelriket och i sin iver att vika ut en låda som är hopfällbar råkar min partner dra den åt fel håll så att hela korgen flyger i bitar (kanske inte riktigt så men ni fattar principen). Vi bestämmer oss för en vit korg med plasthandtag som påminner om sådana som fanns i affären där vi kunde snott en. Två minuter och 79 kronor senare är vi ute i friska luften och kan med triumferande miner sprinta tillbaka till Eklunds bil (där tidningsläsandet fortfarande pågår i godan ro) för att sedermera återvända till Fyrisfjädern. Jag och VD får till en ganska snygg uppläggning i korgen som vi gömmer i bussen under min jacka och tidning på sätet bredvid min plats (till vår förvåning hade faktiskt ingen upptäckt den när priset sedan skulle delas ut). Vi stormar sedan in i hallen och hinner se det mesta av singlarna som just har påbörjats.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Så blir det då dags för helgens sista framträdande för våra spelare, Oskar och Martin i final i herrdubbeln mot Jonathan Dreifaldt och Karl Murgård. Bra spelat av de våra genom matchen men motståndet är lite starkare och det blir silverplats som blir den främsta placeringen i årets upplaga av Svenska Cupen…<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Efter en osedvanligt oorganiserad prisutdelning blir det inhysning av samtliga i bussen, men dessförinnan klarar vi av lagfotograferingen. Efter att alla tagit plats och räknats in så bär det av från Fyrisfjädern för denna gång och hemresan har inletts. Det mesta går ganska lugnt till i början och vi får också tillfälle att dela ut korgpriset som vi slitit så mycket för. Som tur var så blev det väldigt uppskattat och alla fick ta del av vinsten då vinnarna visade sig vara ytterst storsinta och delade med sig välvilligt. Matinnehållet gjorde också att vi, med nöd och näppe, överlevde ända tills det blev matpaus i de värmländska skogarna. Det är ju sjukt långt dit, men vi får ju offra oss för att de klena värmlänningarna måste komma hem innan vi får ta vår matpaus (stackare som åker buss fyra timmar mindre än vad vi gör, jag förstår att de behöver ha vissa fördelar för att kompensera). Stoppet på hemvägen togs på Burger King, vars kycklingburgare var den halaste jag ätit och till följd därav hade salladen och tomaten en tendens att halka ner på brickan – ytterst oangenämt… <o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Mot slutet av resan kom vi också igång alltmer med sjungandet och jag, Oskar och Simon fick gott stöd av främst Emilia och Beata i allehanda sköna sånger, de flesta med understöd även från Simons mobiltelefon. En efter en droppade sedan av i Åmål och Mellerud innan vi anlände till Uddevalla, inte heller i år på en helt oanständig tid, en bit före midnatt. Med lite sargade halsar och trötta huvuden hoppade jag, Simon, VD och Moa in i pappa Dahlgrens vita Volvo, medan Eklunds höll fanan högt och var inblandade även i hämtningen – här medtogs Oskar, Beata och Alex. Vi lämnade då endast Emilia och Sanna på bussen att hålla Gerard sällskap den sista biten…<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Då börjar det närma sig slutet på dagboken – det trodde ni väl aldrig skulle hända – för i år och en hopknytande av säcken torde vara på sin plats.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Årets medaljskörd slutade på tre medaljer (eller fem om man tänker på att de får var sin i dubblarna – men då borde vi ändå ta bort en av dem eftersom Simon tappade bort sin) varav två brons (Simon/Alex och Martin) och ett silver (Martin/Oskar) vilket var i paritet med vad vi på förhand hade trott. Det var sista året för våra spelare födda 1993 som varit en stark årgång där vi varje år (tror jag) har haft full uppsättning. Så vi får hoppas på nya förmågor nästa år då vi alltså inte längre har med Alex, Simon, Lovisa och Moa – ett litet extra plus till det rutinerade gardet som förgyllt många resor. Tim och Jocke får vi förhoppningsvis tillbaka till nästa år då de var bortresta i år och så hoppas vi på bra utveckling på flera av våra unga spelare för att spetsa till truppen.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Jag tackar alla spelare och ledare (jobbigt att behöva samarbeta med så otrevliga och osympatiska personer som VD och Sune;)) som varit med (och även Tommy som ju inte var med men som fixat allt det bakomliggande som vanligt) och även de föräldrar som varit närvarande och alltid är glada, trevliga och hjälpsamma – måste tillägga att det är otroligt roligt att man får höra när någonting fungerar bra och att ens insatser uppskattas. <o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Jobba på allesammans så stöter vi förhoppningsvis på varandra på några tävlingar under året – då får ju jag vara med och spela igen eftersom jag till slut lyckats komma ner till a-klass igen så det finns några tävlingar man kan spela. Annars har vi ju förmodligen en speciell tävling att se fram emot även nästa år.<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Ha det bra allihop och tack för i år!<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">Emil Johansson<o:p></o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt"><o:p> </o:p></span></p>
<p style="MARGIN: 0cm 0cm 10pt" class="MsoNormal"><span style="LINE-HEIGHT: 115%; FONT-FAMILY: Verdana; FONT-SIZE: 9pt">PS. Jag hoppas att ni har orkat läsa igenom hela denna segdragna text – jag har en tendens att bli lite långrandig när skrivglädjen tar överhanden över kärnan i händelsen.<span style="mso-spacerun: yes">  </span>DS<o:p></o:p></span></p>
<p> </p>
  
  <div class="text-gray-400"> Publicerad: 2010-05-23</div>
  

    </main>

</body>

</html>