<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Silvermedalj i SM för Malena</h1>
  <div class="mb-2 text-xl">Malena Norrman och dubbelpartnern Lydia Demetriades spelade till sig en silvermedalj i dubbelspelet under junior-SM som hölls i Umeå i helgen.
  </div>
    <p>I singeln blev det brons för den 17-åringa mellerudstjejen.</p>
<p><img alt="Silvermedalj SM Marlena" src="http://iof1.idrottonline.se/globalassets/bohuslan-dals-badmintonforbund/bilder/ovrigt/silvermedalj_sm_marlena_s.jpg?w=320&h=234" height="234" width="320" /></p>
<p>BADMINTON I förra veckans senior-SM så var uttåget i kvartsfinalen meddubbelpartnern Lydia Demetriades något av en besvikelse för mellerudstjejen Malena Norrman. Men i helgens junior-SM i Umeå tog sig paret till final i dubbelspelet, där man dock förlorade mot det förstaseedade paret i en tuff final. Det blev en medalj i helgens junior-SM, dock inte i den ädlaste av valörer. Men trots detta så gjorde BK Stingets Malena Norrman en bra insats i både dubbeln och i singelspelet, där det tog stopp i semifinal med en bronspeng som tröst.</p>
<p>Hon spelade bra genom hela tävlingen och vunnit sina matcher i två raka set. I kvartsfinalen blev det dock tuffare, där hon mötte Nathalie Wang. Efter att ha förlorat det första setet med 17-21 kunde hon vända i andra och sedan vinna det tredje och avgörande setet med 21-17. I semifinalen ställdes hon mot förstaseedade tjejen Ashwathi Vinod Pillai, det innebär att hon är rankad etta i Sverige. Malena har tidigare besegrat Ashwathi, men i helgens tävling lyckades hon inte komma upp i den nivån i den matchen. – I singelspelet hade jag chans att vinna, men tjejen jag mötte i semifinalen hade ett övertag på mig. Hon fick mig ur balans genom att vara osportslig, jag har vunnit över henne förr, vilket gör att hon ville få mig ur balans. Jag lyckades inte stå emot det. – Jag hängde med bra inledningsvis, men tappade efter ett tag.  </p>
<p>Det var synd, för jag hade spelat väldigt bra i matcherna fram till semifinalen, berättade Malena Norrman efter bronset i singeln. Påverkades av publiken I dubbeln gick det ännu lite bättre. Där tog sig Malena till final med sin partner Lydia Demetriades genom att bland annat besegra andrarankade paret Emelie Borgstedt och Nathalie Wang redan i kvartsfinal med siffrorna  18-21, 21-18, 21-12. </p>
<p>I semifinalen mötte man hemmafavoriterna, tvillingparet Romina och Ronak Olyaee som hade stort hemmastöd från läktaren. Detta var något som påverkade Malena och Lydia i matchen om finalplatsen.</p>
<p>– De hade publiken på sin sida, vilket påverkade mycket. De skrek mycket och var väldigt stissiga, det påverkade verkligen spelet, berättar Malena, som dock vann matchen med två raka set. – Jag tror även att publiken gjorde att man fick adrenalin och höjde sig några snäpp. Vi gjorde några misstag så de närmade sig i andra set. Men vi kunde vinna det till slut, berättar 17-åringen. Stor respekt I finalen blev det dock förlust för paret. Man kom inte upp i tidigare nivå i en match tjejerna hade kunnat vinna, trots att man mötte förstaseedade Tilda Sjöö och Olivia Wänglund, som också vann finalen i singeln. – I finalen fick vi inte till vårt spel alls, speciellt de långa bollarna. Vi vågade inte riktigt spela vårt spel, vi hade för stor respekt för motståndarna, som är förstaseedade i Sverige, berättar Malena, som längtar efter guld.</p>
<p>– Jag ville ha guld, men det känns väldigt bra ändå. Guldet får komma nästa år. Tobias Coster</p>
<p> </p>
  
  <div class="text-gray-400"> Publicerad: 2018-02-15</div>
  

    </main>

</body>

</html>