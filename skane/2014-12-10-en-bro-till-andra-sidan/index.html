<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">En bro till andra sidan</h1>
  <div class="mb-2 text-xl">Spännande text om Malmö Badmintonakademi
  </div>
    <p>PO Nilsson, medlem i både Aura och Bollen har skrivit en intressant text om Malmö Badmintonakademi. Läs den här under!</p>
<p> </p>
<p><strong>En bro till andra sidan.</strong></p>
<p>Min ambition var att skaffa bra sparring till två killar som då gick på Malmö Badmintongymnasium, andra och tredje ring. Jag försökte få kontakt med alla toppklubbarna i Köpenhamn och en svarade på mitt mail. Det tog ca 15 minuter, sen hade jag ett långt svar från Jakob Paulsen, en av huvudtränarna och chef för badmintongymnasiet i Solröd Strand.</p>
<p>Han var mycket intresserad. Erbjöd killarna att börja på gymnasiet i princip omgående (hur nu det skulle gått till, förstod nog inte riktigt hur han menade) och sa att de var välkomna till träning redan nästa vecka. Av olika anledningar blev det inte av förrän på påsklovet, men om jag inte minns fel alla dagarna den veckan. Efter några veckor ville Solröd skriva kontrakt för kommande säsong. Och så blev det.</p>
<p>Säsongen 12/13 spelade de för sin nya klubb och hade stor delaktighet i att Solröds 2:a  lag vann sin serie och flyttades upp till div 1. Nu börjar fler spelare i Malmö få upp ögonen för spel på andra sidan. Det hade tidigare funnits lite trevande försök, men inte blivit seriöst.</p>
<p>I samma veva kom beskedet från SBF. Nationella centret, NBC, som var placerat i Malmö skulle flyttas till Uppsala. Rätt av bara, med spelare och allt, som en cirkus flyttar sina tält till en annan stad ungefär. Kris och panik, undergångens moln skymtade vid horisonten. Läget såg riktigt nattsvart ut. Men…</p>
<p>Nöden är uppfinningarnas moder. Drivande krafter inom Malmös två största badmintonklubbar slog sig ihop, lade gammalt groll åt sidan och bildade Malmö Badmintonakademi. Där träning i Malmö och samarbete med Danmark var konceptet och där det bästa för spelarna sattes i focus.  Så när cirkusen drog vidare stod spelarna kvar på perrongen och vinkade. Alla utom tre som valde att pröva lyckan i universitetsstaden.</p>
<p>Nu finns det femton spelare på Malmö Badmintonakademi. Största delen av seniorlandslaget har valt att träna här plus några till. Nästan alla representerar danska klubbar i seriespelet och åker flera gånger i veckan över sundet för att träna och spela seriematcher. Övrig träning bedrivs på Malmö Badmintoncenter och Baltiska hallen. Mycket välmeriterade tränare, både danska och svenska, har hand om de 6-7 träningspass i veckan som bedrivs i Malmö.</p>
<p>Jag pratade med en av centrets initiativtagare i veckan. Han sa att om några år går kanske strömmen av spelare åt andra hållet igen. Kanske har det börjat blåsa nya vindar som förändrar läget. Möjligt, kanske, det är också möjligt för en isbjörn att vintertid ta sig hela vägen från nordpolen till Malmö, men vad skulle den göra där? Tror knappast att den skulle trivas.</p>
<p>Om du vill läsa om Malmö Badmintonakademi, gå in på <a href="http://www.malmobadmintonakademi.com/">www.malmobadmintonakademi.com</a> Här finns information om spelare, tränare, reportage, bilder och mycket annat. Och om du är intresserad av att bli en spelare på akademin, så finns här naturligtvis också kontaktuppgifter.</p>
<p>Så sammanfattningsvis. Gräset är som bekant inte alltid grönare på andra sidan, men sparringen för en svensk badmintonspelare. Den är bättre.</p>
  
  <div class="text-gray-400"> Publicerad: 2014-12-10</div>
  

    </main>

</body>

</html>