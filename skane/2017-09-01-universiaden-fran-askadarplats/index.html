<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Universiaden från åskådarplats!</h1>
    <p>Karin och Mats Lundqvist var på plats under Universiaden i Taipei i Taiwan och här kommer Karins berättelse:</p>
<p><b>Rapport från lagspelet iTaipei Universiaden 2017: (deltagare fr Sverige: Louise Eriksson, Berfin Aslan, Amanda Wallin, Patrik Lundqvist o Simon Bergström)</b></p>
<div>Sverige fick en tuff lottning i lagspelet och lottades mot Hong Kong Kina, Indien samt Slovenien. Extra tufft då Sverige i ärlighetens namn saknade en herrsingelspelare med endast dubbel- o mixedspelarna Patrik o Simon i laget. </div>
<div>2 lag gick vidare till slutspel o de bästa 3:orna skulle sedan mötas.</div>
<div>I de första två lagmatcherna blev beslutet att Simon skulle spela singel o endast gå på halvfart för att spara sig till dubbelmatcherna. Alla krigade på bra i sina matcher o en vinst togs i damdubbel med Amanda o Louise mot Indien.</div>
<div>Slovenien- matchen började med vinst i mixeddubbel genom Louise/Patrik som vann enkelt i två set. Sedan började rysaren där Simon gick in för att vinna sin singel. Han sprang o sprang o trots publikens jubel blev det förlust med 20-22, 21-16, 20-22. Berfin mötte en duktig Slovenska(som vann sina singlar mot Hong Kong Kina o Indien). Berfin spelade riktigt bra o bjöd bra motstånd men tyvärr blev det förlust med 16-21, 17-21.</div>
<div>Sedan var det dags för herrdubbel o det märktes verkligen att Simon var ordentligt sliten efter sin singel o de förlorade första set. I andra set kom de igång men förlorade dock med 20-22. Damdubbeln vanns sedan stort o utan problem genom Amanda o Louise.</div>
<div>Resultat: </div>
<div>Sverige - Indien 1-4</div>
<div>Sverige-Hong Kong Kina 0-5</div>
<div>Sverige - Slovenien 2 - 3</div>
<div>Efter förlust mot Slovenien fick de besked om att lagspelet var slut o en hel del förvirring rådde då tävlingsledningen plötsligt meddelade att Sverige skulle spela ytterligare en match då bästa trean skulle utses. Några spelare var då på väg att äta, några på väg att åka tillbaka till spelar byn o Berfin var redan tillbaka.</div>
<div>2 timmar senare skulle Sverige spela mot Filippinerna o alla försök att nå Berfin sattes igång. Till sist lyckades man nå henne  o Berfin fick åka 45 min tillbaka igen.</div>
<div>Matchen började med mixeddubbel genom Louise/Simon, vilken vanns lätt i två set. Sedan var det dags för herrsingel där Patrik hade tänkt att bara spela igenom för att spara krafterna till dubbeln istället. Men då kom alla svenska tennisspelarna in i hallen, hängde upp den svenska flaggan o började heja för fullt. Som Patrik sa efter matchen: "efter förlust i första set o då jag var helt slut efter att han kört runt mig tänkte jag spara resten av krafterna till dubbeln, men det gick ju inte att vika ner sig när alla tennisspelarna satt o hejade. Jag ändrade nu helt taktik o började spela typ "Ville Lång"-spel (höga lyft, höga clear i mitten o bara ställa sig o plocka)". Motståndaren blev helt frustrerad o publiken o tennisspelarna jublade o det blev vinst i de resterande två seten. Amanda spelade sedan en jämn singel o höll spelet väl uppe men förlorade till sist. Herrdubbeln vanns sedan o lagmatchen bröts då Sverige ledde med ointagliga 3-1.</div>
<div>Häftigt med fulla läktare o en "ljudlig" publik.</div>
<div>Resultat: Sverige-Filippinerna 1-3.</div>
<div>Taiwan vann lagtävlingen över Japan i finalen.</div>
  
  <div class="text-gray-400"> Publicerad: 2017-09-01</div>
  

    </main>

</body>

</html>