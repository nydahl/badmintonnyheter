<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nya tränare tog examen i Borlänge</h1>
  <div class="mb-2 text-xl">Förra helgen anordnade Dalarnas Badmintonförbund del 2 av utbildningen Coach Level 1. Efter intensiva dagar i Borlänge Rackethall kunde ett flertal nya tränare examineras under söndagen.
  </div>
    <p>Efter att ha haft del 1 av utbildningen i november följdes det nu upp med del 2 helgen 10-11 februari. Utöver de elva som deltog vid tillfället i november anslöt sig även en långväga deltagare från Härnösand som gjorde del 1 på annan ort förra året.</p>
<p>Det var en blandad grupp både åldersmässigt och meritmässigt.</p>
<p>− Det var en väldigt bra spridning med allt från yngre spelare till ledare och ett par som varit riktigt duktiga seniorspelare, säger Sören Norell som tillsammans med Lars Sologub höll i utbildningen.</p>
<p>Deltagarna kom från en rad klubbar i närområdet, Borlänge, Horndal, Ludvika, Gustafs, Stennäset och även Tranan i Bollnäs och Härnösand hade representanter på plats.</p>
<p>Två intensiva dagar i Borlänge Rackethall bjöd på gott om badminton både på och av banan.</p>
<p>− Både jag och ”Lalle” tycket att det var fantastiskt kul! Det var en grupp som verkligen var där för att lära sig, säger Sören Norell.</p>
<p>Efter tillfälle 1 av Coach Level 1-utbildningen ingår en rad hemuppgifter, däribland fyra träningspass med racket- och fotarbetesteknik samt ett flertal teoriuppgifter.</p>
<p>− Alla deltagare hade gjort uppgifterna och de gick verkligen in för det här. Det var en väldigt seriös grupp och vi kursledare var positivt överraskade, säger Sören.</p>
<p>Det var första gången som utbildningen Coach Level 1 genomförts i Borlänge. Kursledarna och deltagarna var nöjda med helgen och att allting fungerat väl i hallen.</p>
<p><a href="http://www.badminton.nu/Utbildning/tranarutbildningsstegen/CoachLevel1/">Läs mer om Coach Level 1 här</a></p>
  
  <div class="text-gray-400"> Publicerad: 2018-02-20</div>
  

    </main>

</body>

</html>