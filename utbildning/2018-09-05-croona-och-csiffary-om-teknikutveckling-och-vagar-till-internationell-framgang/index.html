<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Croona och Csiffary om teknikutveckling och vägar till internationell framgång</h1>
  <div class="mb-2 text-xl">Under helgens Utbildningshelg på Bosön höll Per-Henrik Croona och Thomas Csiffary mycket uppskattade kvällsföreläsningar i Olympiahörsalen.
  </div>
    <p><b>Grus till guld i det danska damsingelprojektet</b></p>
<p>PH Croona berättade personligt och engagerande om sina erfarenheter från arbetet på det danska landslagscentret. Som den förste icke-danske landslagstränaren tilldelades han ett till synes omöjligt uppdrag men lyckades skapa guld av sand i sitt damsingelprojekt. Bland annat genom att utmana den utpräglade hierarki som rådde på centret skapade tjejgruppen en ny identitet som ledde till att de tog mer plats, fick högre status och tilldelades fler stödfunktioner, vilket i slutändan resulterade i stora framgångar för de danska damspelarna.</p>
<p>Det var också mycket givande att få ta del av vad som försiggår i huvudet på världseliten. PH betonade flera gånger vikten av att lära känna sina spelare på djupet, för att kunna ha fingertoppskänsla i coachningen i kritiska lägen och förmå spelaren att plocka fram det lilla extra som kan vara helt avgörande för matchutgången. Även tränare som inte tränar världseliten kan ta med sig detta, att <em>se varje spelares individuella behov</em>, tillsammans med PHs uppmaning att hela tiden lyfta och <em>komma ihåg det positiva</em> i tränings- och tävlingssammanhang.</p>
<p><b>Ta tag i tekniken</b></p>
<p>Thomas Csiffary förmedlade sina kunskaper och erfarenheter under rubriken <i>Ta tag i tekniken, </i>där uppropet till alla Sveriges tränare och föreningar är att vi måste höja nivån på de yngsta spelarnas slag- och fotarbetesteknik för att kunna utveckla svensk badminton. Föreningarna måste sträva efter att ha de duktigaste tekniktränarna "längst ned", dvs i de yngsta åldersgrupperna, för att slippa ägna sig åt att korrigera bristfällig teknik i 14-15-årsåldern då spelarna bör vara redo att gå vidare mot större taktisk kunskap och spelförståelse. I en internationell jämförelse har svenska U11/U13-spelare sämre teknik i såväl fotarbete som slagteknik samt att den taktiska förståelsen är lägre, i synnerhet i dubbel och mixed. Detta får i nästa led negativa konsekvenser för framtida utveckling av badmintonspelare.</p>
<p>Vidare pratade Thomas om vikten att skapa struktur i indelningen av träningsgrupper, att varje grupp ska ha givna teknikmål under säsonger, terminer, kortare perioder och enskilda träningar. Vi fick även se exempel på Spårvägens läroplan och hur de systematiserat sin säsongsplanering för att skapa förutsättningar för bra teknikinlärning. Thomas presentation finner du <a href="http://iof1.idrottonline.se/globalassets/asvenska-badmintonforbundet/autbildning/sasongen-20182019/1-2-sept-boson-utbildningshelg/ta-tag-i-racktekniken-thomas-csiffary-boson-180901.pdf">här</a>.</p>
<p>Stort tack till Per-Henrik och Thomas, som vi hoppas få höra vid fler tillfällen då Badmintonsveriges tränare och ledare samlas för kunskaps- och erfarenhetsutbyten.</p>
  
  <div class="text-gray-400"> Publicerad: 2018-09-05</div>
  

    </main>

</body>

</html>