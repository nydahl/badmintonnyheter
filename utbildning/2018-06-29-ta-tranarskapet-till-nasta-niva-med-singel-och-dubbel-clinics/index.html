<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Ta tränarskapet till nästa nivå med Singel- och Dubbel Clinics</h1>
  <div class="mb-2 text-xl">För tredje året i följd hålls en specifik teknik-kurs under utbildningshelgen på Bosön. I år tar konceptet ytterligare ett kliv med tvådagarskurs som riktar sig till tränare med koll på grunderna men vill ta sina spelare till nästa nivå.
  </div>
    <p>Helgen 1-2 september hålls i vanlig ordning Svenska Badmintonförbundets utbildninghelg på Bosön. En riktig rivstart på säsongen där tränare från hela landet samlas för att höja sin kompetens och utbyta erfarenheter.</p>
<p>En av kurserna på programmet är Singel och Dubbel Clinics i regi av Thomas Csiffary och Per-Henrik Croona. Clinics har tidigare funnits med på utbildningsprogrammet, men i år erbjuds en utbyggd variant som både nya och tidigare deltagare har nytta av.</p>
<p>− Det är en förlängning av de Clinics som jag och Jens Eriksson haft tidigare år. Årets kurs är mycket mer praktiskt tillämpad än tidigare och fokuserar på vilka detaljer som är avgörande för att spelare ska kunna nå den allra högsta internationella nivån, säger Thomas Csiffary.</p>
<p>Då tidigare års Clinics har koncentrerats kring hur föreningar skapar struktur och förutsättningar för att möjliggöra bra teknikinlärning så fokuserar årets kurs på att bena ut de allra viktigaste punkterna inom racketteknik, fotarbete och taktik.</p>
<p>− Vi identifierar dessa punkter och kommer in på hur vi bäst tränar dessa kvalitéer rent praktiskt. Allt för att hjälpa tränare att lägga upp träningen på ett sätt som får spelarna att lyfta till nästa nivå.</p>
<p>Kursen går över två dagar där den ena dagen kommer att vara fokuserad på singel, den andra på dubbel.</p>
<p>Medan andra kurser som Shuttle Time och Coach Level 1 fokuserar på genomgång av grundläggande slag och tekniker så bygger helgkursen på Bosön vidare ytterligare ett steg.</p>
<p>− Kursen riktar sig till de tränare som känner sig trygga i den grundläggande nivån men vill ta ytterligare kliv. De tränare som har tävlingsspelare som siktar mot en högre nivå och vill gå riktigt långt, säger Thomas.</p>
<p>I år får Thomas Csiffary även sällskap av Per-Henrik Croona som utbildare.</p>
<p>− Det känns väldigt roligt att han är med. Jag tror knappt att det finns någon i Sverige som bättre vet vilka steg som krävs för att nå den yttersta toppen.</p>
<p><b> </b></p>
<p><b>SINGEL- och DUBBEL CLINIC</b>: Kursen ger fördjupade kunskaper i slag- och fotarbetesteknik samt taktik. -Vad krävs för att vinna i singel respektive dubbel? -Vilka tekniska kvalitéer behövs? -Hur övar vi dessa? -Hur bygger vi övningar för att skapa taktisk medvetenhet? -Var ligger fokus i övningar?</p>
<p><strong>Datum:</strong> Lördag 1/9 kl 9-17, söndag 2/9 kl 9-16.</p>
<p><strong>Avgift:</strong> 1 800 kr inkl måltider.</p>
<p><strong>Målgrupp:</strong> Mer erfarna tränare som gått minst Coach Level 1 eller motsvarande.</p>
<p><strong>Utbildare:</strong> Erkänt duktiga teknikutbildarna Thomas Csiffary och Per-Henrik Croona.</p>
<p><strong>Anmälan:</strong> <a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/anmaldighar/">Gör du här</a> senast 5 juli.</p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/gammaltarkivas/utbildningar20182019/utbildningshelgboson2018/">Läs mer om Utbildningshelgen på Bosön och hur du anmäler dig till övriga kurser</a></p>
  
  <div class="text-gray-400"> Publicerad: 2018-06-29</div>
  

    </main>

</body>

</html>