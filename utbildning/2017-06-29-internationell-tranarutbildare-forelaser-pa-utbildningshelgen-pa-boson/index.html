<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Internationell tränarutbildare föreläser på Utbildningshelgen på Bosön</h1>
  <div class="mb-2 text-xl">I september väntar en fullmatad utbildningshelg på Bosön i Stockholm. En av de mer långväga gästerna är Tom Causer som reser från Irland för att överse BWF-kurserna samt hålla föreläsningen Optimising skill acquisition. Sista anmälningsdag är 1 juli.
  </div>
    <p>2-3 september hålls den stora utbildningshelgen på Bosön som avstamp inför kommande säsong. Tom Causer närvarar i egenskap av expertstöd från Badminton Europe, för att finnas till hands under Shuttle Time Tutorkursen och Coach Level 1, Del 2. </p>
<p>Under lördag kväll kommer Tom Causer även att hålla en föreläsning kallad Optimising skill acquisition vilket ungefärligt översatt betyder optimerad teknikinlärning.</p>
<p>− Huvudfokus för föreläsningen är optimering av teknikinlärning för långsiktig framgång. Det är ett hett ämne bland tränare och coacher just nu där många av de traditionella metoderna ifrågasätts. Under föreläsningen kommer jag att presentera ett antal teorier, koncept och idéer som kan användas för att främja långsiktig utveckling och prestation, säger Tom Causer.</p>
<p>Tom har en bakgrund som elitspelare, har universitetsexamen inom Coach Education and Sports Development och är nu yrkesverksam coach och tränarutbildare. Han har tidigare varit nationell coach i både England och Irland. Sedan några år är han utbildare för BWF och reser runt hela Europa för att hålla kurser.</p>
<p>− Tränarutbildningen i Sverige har verkligen tagit stora kliv det senaste året. Genom er utbildningssatsning har ni fått många bra namn tillbaka in i sporten och motiverat många unga tränare att vidareutbilda sig. Jag träffar nu många svenska tränare på tränarkurser runt om i Europa, säger Tom.</p>
<p>Tanken med föreläsningen som kommer att hållas på Bosön är att deltagarna ska få med sig en rad viktiga verktyg för att utvecklas som tränare och ledare.</p>
<p>− Mitt mål är att deltagarna ska få en större förståelse för komplexiteten i arbetet som tränare och att de får mer kunskaper i att särskilja olika tränarstrategier för att främja långsiktig utveckling och prestation.</p>
<p>Toms Causers föreläsning på lördagkvällen 2 september är kostnadsfri för alla deltagare på Bosön. </p>
<p>Anmälningstiden är förlängd till 1 juli.</p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/gammaltarkivas/utbildningar20172018/utbildningshelgenboson2017/">Här finns länk till mer information om Utbildningshelgen.</a></p>
<p> </p>
  
  <div class="text-gray-400"> Publicerad: 2017-06-29</div>
  

    </main>

</body>

</html>