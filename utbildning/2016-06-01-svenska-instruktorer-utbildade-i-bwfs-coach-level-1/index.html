<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svenska instruktörer utbildade i BWFs Coach Level 1</h1>
  <div class="mb-2 text-xl">Badminton Europe (BEC) genomförde i helgen en instruktörsutbildning för Coach Level 1 i Badminton World Federations (BWF) utbildningsprogram. Svenska deltagare var Thomas Aidehag, Stockholm och Johan Blom, Göteborg.
  </div>
    <p>Under Jeroen van Dijks, BEC, och Henrik Sörensens, Danmark, ledning fick deltagarna i BWFs Level 1 Tutor Course inledningsvis bekanta sig med det gedigna utbildningsmaterialet och vilka krav som ställs för att bli certifierad instruktör. Därefter gick man bland annat igenom olika lärstilar och tekniker för att ge feed-back. Dag ett ägnades även åt planering och genomförande av korta träningspass samt övning i att ge feed-back på lämpligt sätt. Förutom synpunkter från gruppdeltagarna erhölls individuell återkoppling från kursledarna som framförde vilka styrkor man hade i sitt ledarskap och vilka områden man skulle försöka förbättra.</p>
<p>Under dag två ingick rutiner för kartläggning och utvärdering av deltagare under tränarutbildningar, bollmatningsvarianter samt praktiska övningar i teknik och taktik med progression, såväl enskilt som i grupp. Den tredje och sista dagen arbetade deltagarna i grupper med att planera schema och innehåll för en Coach Level 1-utbildning. Avslutningsvis fick alla deltagare en längre feed-back av kursledarna samt besked om de blivit godkända eller ej.</p>
<p>Estniska badmintonförbundet stod för ett perfekt arrangemang i vackra omgivningar och de svenska deltagarna var mycket nöjda med utbildningen. Förutom nyvunna kunskaper var mötena med tränare från andra europeiska länder både intressanta och stundtals underhållande! Thomas Aidehag och Johan Blom fick goda vitsord och är nu Sveriges första certifierade Level 1-instruktörer. Badminton Sweden gläds åt detta och ser fram emot fler deltagare i internationella utbildningar framöver.</p>
<p>Tidigare i år blev Thomas Csiffary certifierad Shuttle Timetrainer och -instruktör vid en BEC-utbildning i Wien.</p>
<p>Läs mer om BWFs utbildningar på <a href="http://development.badmintoneurope.com/cms/?cmsid=341&pageid=5514">BECs hemsida.</a></p>
<p> </p>
<p>För ytterligare information, kontakta utbildningsansvarig Åsa Strindlund, som också närvarade under utbildningshelgen. </p>
  
  <div class="text-gray-400"> Publicerad: 2016-06-01</div>
  

    </main>

</body>

</html>