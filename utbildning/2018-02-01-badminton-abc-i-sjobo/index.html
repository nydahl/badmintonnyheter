<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Badminton ABC i Sjöbo</h1>
  <div class="mb-2 text-xl">Sjöbo BMK samlade tolv glada deltagare för en badminton ABC-utbildning under förra veckan. Utbildare var Maria Jönsson som var mycket nöjd med gruppen.
  </div>
    <p>Kursen delades upp i två tillfällen och deltagarna från Sjöbo BMK tog sig till Färsingahallen både tisdag och torsdag för två träningskvällar.</p>
<p>− Vi höll på ungefär tre timmar varje gång. Att dela upp kursen på två kvällar är väldigt smidigt om man kan använda en tid som redan är bokad. Det blir dessutom billigare om man inte måste hyra hallen extra en lördag eller söndag. Det går att göra med både Badminton ABC och Shuttle Time, säger Maria Jönsson.</p>
<p>Deltagarna som var i varierande ålder och hade varierande badmintonbakgrund fick gå igenom allt från grepp, fotarbete och slag till planering av ett träningspass. En viktig del i Badminton ABC är lära sig att anpassa övningar till barn utifrån deras utveckling.</p>
<p>− Deltagarna fick testa att bli nio år gamla igen genom att spela med fel hand för att kunna sätta sig in i hur det känns. Det blev många bra diskussioner om hur man anpassar övningar att bli lättare eller svårare. Och ja, det kan man göra med alla övningar.</p>
<p>Vid tillfälle nummer två fick deltagarna fokusera på att planera och hålla kortare träningspass på 20 minuter. Träningsgruppen bestod av de övriga kursdeltagarna. Efter övningspasset fick de som tillhört träningsgruppen ge feedback till de som lett.</p>
<p>− Även detta ledde till många bra diskussioner, säger Maria som känner sig nöjd med utbildningsinsatsen.</p>
<p>− Det var väldigt trevligt att få hälsa på hos Sjöbo BMK och ge dem en liten ”kick” i deras viktiga arbete med badminton.</p>
<p>Badminton ABC är Svenska Badmintonförbundets inledande tränarutbildning för alla blivande tränare och ledare för nybörjargrupper i alla åldrar. Syftet med Badminton ABC är att ge klubbtränare grundläggande kunskaper för att kunna leda eller assistera nybörjargrupper i olika åldrar.</p>
<p><a href="http://www.badminton.nu/Utbildning/tranarutbildningsstegen/BadmintonABC/">Läs mer om Badminton ABC här</a></p>
  
  <div class="text-gray-400"> Publicerad: 2018-02-01</div>
  

    </main>

</body>

</html>