<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Analysera mera under Swedish Open</h1>
  <div class="mb-2 text-xl">Förbättra dina taktiska analyser och ta chansen att praktisera dem under toppmatcherna på Swedish Open presented by RSL. Missa inte att anmäla dig till kursen i taktikanalys som Lars ”Lalle” Sologub håller under stortävlingen i Lund.
  </div>
    <p class="Default">Under ledning av Lars ”Lalle” Sologub kommer kursdeltagarna att få lära sig grunderna i taktisk analys. Det handlar om att kunna ”kartlägga” och analysera vanor gällande slag och rörelser hos både motståndare och egna spelare.</p>
<p class="Default">− Det vi vill göra genom analysen är att kartlägga en spelares vanor på banan och framförallt vilka slag som kommer från olika positioner. Kan vi till exempel ta reda på att motståndaren i 70 procent av fallen slår raka slag ur en viss position så vet spelaren vad den kan förvänta sig och får därmed fördel av detta, säger ”Lalle”.</p>
<p class="Default">Kursen under Swedish Open kommer att introducera deltagarna för analys av både singel, dubbel och mixed. Efter en teoretisk genomgång kommer deltagarna få chansen att testa på analysen under lördagens kvartsfinaler då alla tilldelas en singel- och en dubbelmatch. Därefter samlas gruppen återigen för en kort summering av de intryck man fått under analyserandet av sina respektive matcher.</p>
<p class="Default">− I början är det svårt att ”hinna med” och man får fokusera mycket på noteringarna. När man tränat på detta och blir skickligare kommer man också att hinna notera andra iakttagelser som kan vara intressanta.</p>
<p class="Default">Analysen av singel respektive dubbel skiljer sig något åt. I dubbel handlar det mycket om att kartlägga serve, serveretur och tredjeslaget där mycket avgörs. Det kan också handla om att notera om ett dubbelpar har någon favorituppställning.</p>
<p class="Default">Taktikanalys anordnas lördag 20 januari klockan 9-13. Kursen hålls i konferenssalen Glasbollen i Sparbanken Skåne Arena och analyserna sker på läktarplats. Deltagaravgiften är 250 kronor och då ingår biljett till alla tävlingsdagar av Swedish Open. <a href="http://www.badminton.nu/Utbildning/anmaldighar/" target="_blank">Du anmäler dig här</a>.</p>
<p class="Default"><b>Vilka riktar sig kursen till?</b></p>
<p class="Default">− Egentligen till tränare på alla nivåer, men analys är framförallt användbart för spelare som uppnått en viss nivå. Min uppfattning är att man jobbade mer med analys för ett antal år sedan och min förhoppning är att väcka några som vill testa på det.</p>
<p class="Default"><a href="http://www.badminton.nu/globalassets/svenska-badmintonforbundet/utbildning/1718/inbjudningar/inbjudan-swedish-open-2018-version-171218.pdf" target="_blank">Här hittar du mer information om utbildningsprogrammet under Swedish Open by RSL.</a></p>
  
  <div class="text-gray-400"> Publicerad: 2017-12-20</div>
  

    </main>

</body>

</html>