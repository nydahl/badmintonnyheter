<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svenskt deltagande vid premiären av Coach Level 3</h1>
  <div class="mb-2 text-xl">När en Coach Level 3-utbildning för första gången hölls i Europa så hade Sverige en deltagare på plats i form av Thomas Csiffary som spenderade sju dagar i danska Holbaek för kursen.
  </div>
    <p>Coach Level 3 är en uppföljningsutbildning till de redan väletablerade Coach Level 1 och 2. Då BEC står bakom de första delarna så är nivå 3 en utbildning som BWF arrangerar. Tidigare har en sådan kurs hållits i Asien och för några veckor sedan hölls även den första utbildningen på europeisk mark i Holbaek, Danmark. Totalt deltog 21 tränare från olika håll i Europa. Från svenskt håll medverkade Spårvägens Thomas Csiffary.</p>
<p>− Det var en väldigt bra och stimulerande utbildning som hölls av fyra utbildare från BWF som höll riktigt hög nivå. Även de andra deltagande tränarna var mycket duktiga. Det var en bra miljö med relevanta och välgrundade diskussioner, säger Thomas Csiffary., säger Thomas Csiffary.</p>
<p>Utbildningen pågick över sju dagar den sista veckan i september. Thomas som gick utbildningen både som tränare och tutor (dvs. kursinstruktör inom Coach Level 3) fick slita hårt både dagar och kvällar.</p>
<p>− Ofta pågick utbildningen från nio på morgonen till sex på kvällen. Utöver det var det ofta någon form av grupparbete som skulle göras på kvällen, säger han.</p>
<p>Till skillnad mot Coach Level 1 och 2 som är mer brett inriktade så är Coach Level 3 framförallt riktad mot elitbadminton.</p>
<p>− Den var också mer teoretisk och akademisk än de tidigare kurserna vilket är något som jag uppskattar. Inför varje moment fick vi längre teoretiska dragningar. Momenten avslutades senare med mer praktiska övningar.</p>
<p>Utbildningen var uppdelad i fyra större block med teman organisatorisk struktur, inlärningsteori, självförtroende/teambuilding och spelförståelse (anticipation).</p>
<p>Nästa steg i utbildningen blir för Thomas del ett större arbete i sin hemmamiljö det närmaste halvåret. Thomas fick dessutom med sig många bitar till sitt fortsatta arbete inom svensk badminton.</p>
<p>− Jag tar med mig många intressanta diskussioner. Det är alltid bra att vara i en sådan miljö där man pratar badminton på en väldigt hög och detaljerad nivå, förhoppningsvis bidrar det till att det blir ens egna normalläge. Jag har redan börjat trycka på bitar som att ta tag i tekniken och skapa mer struktur i arbetet hos föreningar, distrikt och förbund. Jag fick mer vatten på min kvarn i och med Coach Level 3 och kommer att fortsätta arbeta i den riktningen.</p>
<p>Nästa Coach Level 3-utbildning arrangeras preliminärt av Badminton Europe hösten 2019. Kontakta <a href="mailto:asa.strindlund@badminton.nu">Åsa Strindlund</a> för mer information om Coach Level 1, 2 och 3.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/utbildning/coach-level-3-team-building.jpg?w=600&h=450" height="450" width="600" /></p>
<p><em>Bild från Coach Level 3 och det deltagarna trodde var team building-övningar.</em></p>
<p>Kolla in Badminton Europes film från utbildningen:</p>
<p><iframe frameborder="0" allowfullscreen="" height="315" src="https://www.youtube.com/embed/tL6Dv54if30?rel=0" width="560"></iframe></p>
  
  <div class="text-gray-400"> Publicerad: 2018-10-10</div>
  

    </main>

</body>

</html>