<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenskar på Coach Level 2 kurs i Antwerpen</h1>
  <div class="mb-2 text-xl">Två svenskar fanns på plats i helgen då Badminton Europe organiserade en tutor-utbildning för Coach Level 2.
  </div>
    <p>Utbildningshelgen 16-18 juni i belgiska Antwerpen lockade elva deltagare från fem olika länder. Med Alexander Böök och Thomas Csiffary på plats hade Sverige stor representation. Kursen var en så kallad tutorkurs för Coach Level 2, det vill säga en kurs för de som ska utbilda de som håller i Coach Level 2-utbildningar.</p>
<p>- Fokus är inte bara på vad man kan i form av taktik och teknik utan även på hur man lär ut och ger feedback till instruktörer, säger Thomas Csiffary.</p>
<p>Kursen som BEC arrangerade tillsammans med Belgiska Badmintonförbundet inleddes med att deltagarna fick i uppgift att lägga upp en årlig plan för en spelare. Därefter diskuterades planerna igenom mellan deltagarna. Dagen fortsatte med livliga diskussioner kring utbildningsfrågor i en övning.</p>
<p>Under dag två stod bland annat taktiska element på schemat. Gruppen fick genomföra presentationer inför varandra och på det följde intressanta och givande diskussioner deltagarna emellan.</p>
<p>Den avslutande dagen fick deltagarna i uppgift att skapa ett schema för en coachutbildningskurs och presentera denna för de övriga.</p>
<p>Thomas Csiffary och Alexander Böök kunde efter avslutad kurs åka hem som godkända tutors för Coach Level 2.</p>
<p>- Det var en bra utbildning. Det är alltid kul att träffa tränare från andra länder, säger Thomas Csiffary.</p>
<p>För Thomas var det tredje gången han besökte en kurs i Badminton Europes regi. Med fler svenska utbildade instruktörer även på denna nivå ska man på sikt inte behöva åka ut i Europa för att få utbildning som Level 2-tränare.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/antwerpenbec.jpg?w=600&h=360" height="360" width="600" /></p>
<p><em>Bild: Hela gruppen på utbildningstillfället i Antwerpen. Foto: Badminton Europe.</em></p>
  
  <div class="text-gray-400"> Publicerad: 2017-06-22</div>
  

    </main>

</body>

</html>