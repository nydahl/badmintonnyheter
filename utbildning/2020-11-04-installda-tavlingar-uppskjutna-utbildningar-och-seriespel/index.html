<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Inställda tävlingar, uppskjutna utbildningar och seriespel</h1>
  <div class="mb-2 text-xl">Då smittspridningen fortsätter att öka i landet och ytterligare regioner har fått skärpta restriktioner har Svenska Badmintonförbundet beslutat om ytterligare åtgärder gällande tävlingar och utbildningar den kommande tiden.
  </div>
    <p>Folkhälsomyndigheten presenterade under tisdagen den 3 november ytterligare tre regioner (Örebro, Halland och Jönköping) med skärpta restriktioner. Vilket innebär att 7 av 10 svenskar nu omfattas av de skärpta restriktionerna.</p>
<p>För idrotten i dessa regioner gäller att avstå från att delta på idrottsträningar, fysiska möten, matcher och tävlingar. Restriktionerna gäller dock inte idrottsträningar för barn och ungdomar födda 2005 eller senare och inte heller professionella idrottare som har idrotten som yrke.</p>
<p>Viktigt att notera är att detta inte innebär att det är förbjudet med fysisk aktivitet/träning. Det som punkten ovan begränsar är idrottsträning tillsammans i grupp eller i lag. Ingen avrådan finns mot att fortsätta med individuella träningar.</p>
<p>Sedan tidigare berörs fem regioner (Uppsala, Skåne, Stockholm, Västra Götaland och Östergötland) av lokala allmänna råd.</p>
<p> Med utgångspunkt i detta har Svenska Badmintonförbundet (SBF) beslutat följande:</p>
<p> <b><span style="text-decoration: underline;">TÄVLING/SERIE</span></b></p>
<p> <b>SBF tävlingsarrangemang (SJT, Elit/U22 och SGP) ställs in t.o.m. 2020-12-31.</b></p>
<p>Sweden Junior Tour, Elit/U22 och SGP som skulle ha spelats under november och december 2020 ställs in. Beslutet baseras på att tävlingarna lockar deltagare från hela landet och det i stora delar av landet ses en negativ tendens gällande smittspridningen med lokala restriktioner i många regioner. Flera av tävlingarna är dessutom planerade till städer som i dagsläget omfattas av de skärpta restriktionerna.</p>
<p> <b>Tävlingsstopp råder i regioner med skärpta restriktioner.</b></p>
<p>Tävlingsstoppet gäller t.o.m. det datum de skärpta restriktionerna hävs i respektive region. Tillkommer nya regioner med skärpta restriktioner inkluderas även de i tävlingsstoppet</p>
<p>Vi avråder spelare som bor i regioner med skärpta restriktioner att resa utanför sitt distrikt för att tävla.</p>
<p><b> </b><b>Seriesammandraget 28-29/11 skjuts upp och flyttas till våren.</b></p>
<p>Samtliga seriesammandrag under seriehelgen 28-29 november skjuts upp till nästa år. Mer information om detta kommer.</p>
<p> </p>
<p>Utöver dessa beslut gäller sedan tidigare</p>
<p><b>Veteran SM</b> <b>- Inställt</b></p>
<p><b>DM – Avrådan </b>från att genomföra dessa i regioner medskärpta restriktioner</p>
<p><b>Victor Badmintonligan - </b><b>Genomförs</b> som planerat</p>
<p> Vi påminner också om att vid tävlingsarrangemang ska Svenska badmintonförbundets coronaprotokoll följas där det bl.a. framgår att ingen publik ska finnas närvarande under de tävlingar som arrangeras.</p>
<p> </p>
<p><b><span style="text-decoration: underline;">UTBILDNING</span></b></p>
<p>I regioner med skärpta restriktioner genomförs <b>inga utbildningar under november</b> utan flyttas till senare tidpunkt. Nya datum presenteras inom kort.</p>
<p><b>Uppskjutna utbildningar:</b></p>
<ul>
<li>Gotland: Shuttle Time/Badminton ABC (<i>pga kursledare från berörda regioner</i>)</li>
<li>Trollhättan: Shuttle Time. </li>
<li>Trollhättan: Coach Level 1</li>
<li>Halmstad: Shuttle Time</li>
<li>Göteborg: Topptränarutbildning, TTU. <i>Teoridelen genomförs ev. digitalt</i>.</li>
</ul>
<p> <b>Genomförs enligt ordinarie plan, </b>dvs i regioner som f.n. inte berörs av lokala restriktioner</p>
<ul>
<li>Borlänge: Coach Level 1, 21-22 nov</li>
<li>Växjö: Shuttle Time för idrottslärare, 25 nov</li>
<li>Kalmar: Shuttle Time för idrottslärare, 30 nov</li>
</ul>
<p> </p>
<p>Länkar till:</p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/veteran-smstallsinochtavlingsstoppinforsivissaregioner/">Tidigare beslut gällande hösten och vinterns tävlingar</a></p>
<p><a href="https://www.folkhalsomyndigheten.se/smittskydd-beredskap/utbrott/aktuella-utbrott/covid-19/lokala-allmanna-rad/">Lokala skärpta råd region för region</a></p>
<p><a href="https://www.rf.se/coronavirusetochidrottsrorelsen/">Riksidrottsförbundets hemsida med information om hur idrotten påverkas</a></p>
<p> </p>
  
  <div class="text-gray-400"> Publicerad: 2020-11-04</div>
  

    </main>

</body>

</html>