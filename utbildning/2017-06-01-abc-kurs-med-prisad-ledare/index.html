<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">ABC-kurs med prisad ledare</h1>
  <div class="mb-2 text-xl">I helgen anordnade Christianstads badmintonklubb ABC-utbildning för ett antal unga badmintonledare. Kursen hölls av Maria Jönsson – som nyligen tilldelades ett stipendium för sina insatser som idrottsledare.
  </div>
    <p>Badminton ABC-kursen hölls i Liviushallen i Vä utanför Kristianstad. Christianstads BMK anordnade utbildningen och hade också flest deltagare på plats. Tio stycken från den lokala klubben fanns med och en deltagare från Trelleborgsklubben BMK Drive anslöt också.</p>
<p>Kursledare var Maria Jönsson som är en van badmintontränare, men detta var första gången hon höll ABC-utbildningen i det nya formatet. Det var även första gången en ABC-kurs hölls i Skåne.</p>
<p>– Det är viktigt att vi får till fler, jag gillar det nya utbildningssystemet väldigt bra. I Badminton ABC lär vi ut grundslagen mer utförligt och ger deltagarna tillfälle att öva på utlärandet vilket gör att de får med sig bättre ledarkunskaper, säger hon.</p>
<p>Under helgens ABC-kurs fick Maria leda en ung grupp deltagare som var tekniskt skickliga på banan som nu var intresserade av att lära sig mer om ledarskap.</p>
<p>– Jag blev positivt överraskad över hur duktiga de var på att ge varandra feedback.</p>
<p>Maria Jönsson är till vardags tränare och styrelseledamot i Kävlinge Furulund Badmintonklubb. Nyligen blev hon tilldelad ett idrottsledarstipendium av Spabanksstiftelsen Skåne för sitt arbete som idrottsledare.</p>
<p>– Det känns naturligtvis jättebra. Det är kul att få uppskattning för det jobb man lägger ner, säger hon.</p>
<p>Maria leder träningarna i Kävlinge Furulunds BMK. I den rollen är hon ute på bana som tränare minst 16 timmar i veckan och utöver detta står kringarbete och styrelseuppdrag på schemat.</p>
<p>– Det är så himla roligt att vara tränare, få förmedla detta till nya ledare och känna att man faktiskt kan göra skillnad för väldigt många människor.</p>
<p>Senare i sommar åker Maria Jönsson till Slovenien som deltagare i BEC:s tränarutbildning för Coach Level 2.</p>
<p><a href="http://www.skd.se/2017/05/17/tranare-som-vill-mota-individen/" target="_blank">Här kan du läsa ett längre personporträtt av Maria Jönsson som Skånska Dagbladet skrivit.</a></p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/fortranare/BadmintonABC/">Läs mer om Badminton ABC här.</a></p>
  
  <div class="text-gray-400"> Publicerad: 2017-06-01</div>
  

    </main>

</body>

</html>