<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Stort intresse för Shuttle Time i Mellerud</h1>
  <div class="mb-2 text-xl">BMK Stinget från Mellerud har anordnat en Shuttle Time-utbildning för klubbens medlemmar. Både spelare, föräldrar och tränare har tagit sig an kursen med stort intresse.
  </div>
    <p>Kursinstruktör Viktor Weiberg har haft hand om utbildningen i Rådahallen i Mellerud där de cirka 15 deltagarna samlades strax före jul. Tanken var från början att bjuda in även från omkringliggande klubbar men hemmaföreningen BMK Stinget fick ihop en så pass stor grupp att det inte blev aktuellt att bjuda in fler.</p>
<p>− Det har varit väldigt kul då det är en väldigt engagerad och nyfiken grupp. Shuttle Time är ett bra material som de flesta blir nyfikna på, både spelare, tränare och föräldrar. Vi har fått med egentligen alla målgrupper, säger Viktor Weiberg.</p>
<p>Gruppen som består av deltagare i alla åldrar - från tonår och uppåt – har fått till goda diskussioner och kommer att fortsätta med Shuttle Time-upplägget under våren.</p>
<p>− Det har varit mycket frågor kring allt möjligt. Vi har haft ett jättebra klimat där vi sagt att alla frågor välkomna. Det blir en del kortare sidospår, men bra diskussioner kring badminton, säger Viktor. </p>
<p>Shuttle Time är Badminton World Federations globala lektionskoncept som är mycket användbart i nybörjargrupper för barn och ungdomar 5-15 år. <a href="http://www.badminton.nu/Utbildning/tranarutbildningsstegen/ShuttleTime/">Läs mer om Shuttle Time här.</a></p>
  
  <div class="text-gray-400"> Publicerad: 2018-01-26</div>
  

    </main>

</body>

</html>