<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Swedish Open mötesplats för utbildning</h1>
  <div class="mb-2 text-xl">Under Swedish Open by RSL i Lund introducerades ett utbildningsprogram för att besökare skulle kunna förena bra matcher med utbildning. Talangutvecklingsmiljöer, Shuttle Time, taktikanalys och kommunikation var de ämnen som bjöds under helgen.
  </div>
    <p>Drygt 50 spelare, föräldrar, tränare och ledare deltog i de olika utbildningarna under Swedish Open by RSL i Lund. Många uppskattade möjligheten att se internationell badminton och träffa likasinnade i kombination med kurstillfällen och efterfrågade fler utbildningstillfällen i samband med andra evenemang såsom SM, Badmintonförbundets årsmöte, etc. Utöver kurserna var Swedish Open även ett forum för möten, där bland annat Badmintonförbundets styrelse, Föreningen svensk elitbadminton, Utveckling av elittränarutbildning, samt Utbildnings- respektive Föreningsutvecklingsgrupperna sammanträdde.</p>
<p><b>Framgångsrika talangutvecklingsmiljöer</b></p>
<p><b><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/illustrationer/pg-swopen-18.jpg?w=500&h=393" height="393" width="500" /></b></p>
<p>Utbildningsprogrammet inleddes starkt starkt fredag kväll med en fullsatt föreläsningssal som tog del av PG Fahlströms gedigna kunskaper inom <span>coaching/ledarskap, talangutveckling inom idrott och sport management</span>. PG är forskare och lektor vid Linnéuniversitetet och känd badmintonprofil efter ett livslångt engagemang som spelare, tränare, utbildare och förbundskapten.</p>
<p>Framgångsrika talangutvecklingsmiljöer definieras som "...lag eller klubbar (miljöer) som klarar av att kontinuerligt producera elitidrottare på grundval av deras junioridrottare, och ger dem resurser* för att klara framtida övergångar." (Alferman & Stambulova, 2007. *Larsen 2015)</p>
<p>PG Fahlström beskrev utvecklingsmiljöns påverkbara faktorer utifrån tre teman:</p>
<ul>
<li><b>Organisation, kultur och materiella resurser</b> -tränarnas kompetens att använda resurserna på rätt sätt är avgörande;</li>
<li><b>Sociala faktorer</b> -fokus är inte enbart är pådet idrottsliga–utan hänsyn tas till andra faktorer som berör utövarna och som bidrar till en god samlad situation;</li>
<li><b>Tränarnas idrottsliga och pedagogiska kompetens -</b>en förutsättningför de andra framgångsfaktorerna.</li>
</ul>
<p>PG avslutade med att poängtera vikten av tränarnas pedagogiska kompetens, vilket summerades i presentationens sista bild.</p>
<p><a href="http://iof1.idrottonline.se/globalassets/asvenska-badmintonforbundet/autbildning/sasongen-20172018/illustrationer/swopen-2018-pgf-presentation.pdf">Ta del av PG Fahlströms hela presentation här.</a></p>
<p><b>Shuttle Time</b></p>
<p><b><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/illustrationer/shuttle-time-swopen-18-beskuren.jpg?w=500&h=242" height="242" width="500" /></b></p>
<p>Under lördagen genomfördes en Shuttle Time-utbildning enligt BWFs koncept, med Maria Jönsson som ledde tio engagerade deltagare. Förutom att kursledaren fick högsta betyg uppskattades även materialet som beskrevs som ”roligt och användbart”.</p>
<p><b>Taktikanalys</b></p>
<p><b><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/illustrationer/lalle-swopen-18.jpg?w=500&h=339" height="339" width="500" /></b></p>
<p>Lars ”Lalle” Sologubs välbesökta Teknikanalyspass gav deltagarna de klassiska och användbara verktygen papper och penna för att ringa in motståndarens eller adeptens förväntade slag i olika lägen. Att denna metod kräver mycket övning för att hinna med att se och anteckna i en live matchsituation fick deltagarna erfara under lördagens kvartsfinalpass. Flera skulle hem och träna med inspelade matcher, med möjlighet att pausa och spela tillbaks spelsekvenser. Vi planerar att bygga vidare på taktiktemat till nästa Swedish Open, eftersom det finns ett stort intresse för förbättrade kunskaper på taktikområdet.</p>
<p><b>Så förbättrar du din klubbs kommunikation</b></p>
<p><b><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/illustrationer/martin-och-jonathan-in-action-swopen-2018.jpg?w=500&h=281" height="281" width="500" /></b></p>
<p>Inför söndagens finalpass bjöd Badminton Swedens kommunikatörer Martin Ridderstolpe och Jonathan Falck på en mycket uppskattad kurs med titeln Så förbättrar du din klubbs kommunikation. På bilden ses Martin och Jonathan <em>in action</em> efter Swedish Opens höjdpunkt: Emmas och Johannas bejublade damdubbelguld. En lyckad avslutning på helgens utbildningsprogram, med kommunikation i teori och praktik! </p>
<p><b>Best on court</b></p>
<p>På grund av sjukdom ställdes den inplanerade kursen Best on court in. I stället kommer kursen att hållas i Uppsala på IFU Arena timmarna före Lag SM-finalen 21 april. Då är självaste grundaren av Best on court, danske tränaren Morten Bjergen, på plats för att introducera konceptet för de svenska badmintonföreningar som kommer att ingå i Svenska spels/Framåtfondens projekt Framåt för fler i rörelse. Är du och din förening intresserad av Best on court-projektet? Kontakta föreningsutvecklare <a href="mailto:claes.johansson@badminton.nu">Claes Johansson</a>.</p>
  
  <div class="text-gray-400"> Publicerad: 2018-02-06</div>
  

    </main>

</body>

</html>