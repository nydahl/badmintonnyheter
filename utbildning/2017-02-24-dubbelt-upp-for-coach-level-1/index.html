<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Dubbelt upp för Coach Level 1</h1>
  <div class="mb-2 text-xl">I helgen genomfördes två olika Coach Level 1-utbildningar i Enskede Rackethall, en för tränare och en för tränarutbildare/instruktörer.
  </div>
    <p><em>Foto: Calle Bergqvist. Bakre raden: Max Fonseca, Jens Eriksson, Thomas Csiffary, Maria Jönsson, Kristin Evernäs och Simon Erlandsson. Främre raden från vänster: Lars Sologub, Alexander Böök, Boxiao Pan, Veronica Österlund, Peter Granberg, Sören Norell, Eric Bojesson och Mike Woodward.</em></p>
<p>Förutom intensiva kursdagar samlades de båda grupperna för gemensam middag lördag kväll. Det var väldigt trivsamt och härligt att höra alla intressanta diskussioner. Inte helt otippat snackades det en hel del badminton...  </p>
<p><b>Tränarutbildning Coach Level 1, Del 2</b></p>
<p>För tränargruppen var det kursens andra och avslutande helg där tonvikten låg på att leda övningsgrupper med unga spelare och bli bedömd dels på planering och innehåll, dels på genomförandet. Det ställs höga krav på bland annat förmåga att planera träningspass med progression, vilket flera i gruppen fick i uppdrag att komplettera med innan de erhåller sina certifikat. Bland bedömningsmomenten ingick att leda en barngrupp i olika övningar. Detta visade sig svårare än befarat eftersom många av dessa spelare var på en nybörjarnivå tränarna inte räknat med då de planerat sina övningar. Kursledare för denna premiäromgång har varit Thomas Aidehag tillsammans med Helen Ward, England. - I have really enjoyed tutoring the course and meeting the lovely Swedish coaches. Tack för ert deltagande i denna premiäromgång av Coach Level 1 och lycka till med era uppdrag i klubbarna!</p>
<p><img title="CE1 Del 2 ER feb 2017" alt="CE1 Del 2 ER feb 2017" src="http://iof1.idrottonline.se/globalassets/asvenska-badmintonforbundet/autbildning/sasongen-20162017/bilder/coach-level-1/coach-level-1-del-2-170218.jpg?w=500&h=317" height="317" width="500" /></p>
<p><em>Foto: Calle Bergqvist. Från vänster i bild: Thomas Aidehag, Robin Lundgren, Viggo Warebring, Paniz Yousefi, Kenneth Pettersson, Per Sundeck, Helen Ward, Christopher Ray, Jorun Falch, Pernilla Karlsson, Nora Svensson och Patrik Semelius.</em></p>
<p>En Coach Level 1-utbildning pågår i Göteborg, där Thomas Aidehag håller avslutande delen tillsammans med Johan Blom i Göteborg 25-26 mars.</p>
<p>Nästa kursstart för Coach Level 1 är i Göteborg, Del 1, 4-5 mars.</p>
<p>Inbjudan finner du <a href="http://iof1.idrottonline.se/globalassets/asvenska-badmintonforbundet/autbildning/sasongen-20162017/dokument/inbjudan-coach-level-1-del-1-4-5-mars-2017-version-170222.pdf">här</a>. Anmälningstiden är förlängd fram till 27 februari.</p>
<p> </p>
<p><b>Tutors’ course Coach Level 1</b></p>
<p>För första gången genomfördes en instruktörsutbildning för Coach Level 1 med enbart svenska deltagare. (Tutor betyder tränarutbildare eller instruktör). Även den leddes av en britt med lång erfarenhet som tränare och utbildare, Mike Woodward. Mike är för övrigt en av huvudförfattarna till Badminton World Federations (BWF) Coach Level 1-3 och är flitigt engagerad som kursledare över hela världen. Vid sin sida hade han Jens Eriksson, Fyrisfjädern, och Thomas Csiffary, Spårvägen, som under helgen gjorde sin praktik och därmed erhöll Expertstatus för Coach Level 1.</p>
<p>Inbjudna till denna instruktörsutbildning var alla som varit utbildare i våra tidigare utbildningssystem tillsammans med några nya, starka namn. Tre av deltagarna, Veronica Österlund, Boxiao Pan och Alexander Böök, som tidigare gått Coach Level 1-utbildningen uppfyllde alla kriterier för att tilldelas Tutorcertifikat. Övriga kommer att genomföra praktik under en tränarutbildning, där även ett teorimoment ingår, innan de erhåller sina certifikat. Mike framhöll att de svenska tränarna höll en hög utbildarnivå och uppvisade stort engagemang och badmintonkunnande. Exempel på områden som några behövde utveckla var bland annat att kunna anpassa demonstrationer utifrån tränares olika inlärningsstilar; taktisk progression i övningar; frågeställningar och följdfrågor för att utveckla tränarna; samt ge balanserad feedback där såväl styrkor som utvecklingsområden poängteras.</p>
<p>Tack vare att dessa nya utbildare representerar olika regioner ser vi nu möjligheter att hålla Coach Level 1 på fler orter under nästa säsong. En Coach Level 1 är redan i planeringsstadiet i Region Syd, där framförallt Maria Jönsson och Simon Erlandsson kommer att vara verksamma som utbildare, även för Badminton ABC (Maria och Simon) och Shuttle Time (Maria).</p>
<p>Nästa tutorkurs för Coach Level 1 kommer att arrangeras av Badminton Europe i maj-juni. Datum och ort är ännu inte bestämt. Kommer att uppdateras i <a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/gammaltarkivas/utbildningar20172018/">Översikt säsongens utbildningar</a> då vi får besked. Intresseanmälan till <a href="mailto:asa.strindlund@badminton.nu">Utbildningsansvarig</a>.</p>
  
  <div class="text-gray-400"> Publicerad: 2017-02-24</div>
  

    </main>

</body>

</html>