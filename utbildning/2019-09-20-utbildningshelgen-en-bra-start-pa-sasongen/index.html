<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Utbildningshelgen - en bra start på säsongen</h1>
  <div class="mb-2 text-xl">Den 13-15 september genomfördes Badminton Swedens årliga utbildningshelg, denna gång i Uppsala. Arrangemanget har successivt vuxit och i år utbildades hela 90 tränare, instruktörer och tävlingsledare under helgen.
  </div>
    <p><em>Bild: Kurserna Badminton ABC och Teknikfördjupning Bas drog fulla hus med Jens Eriksson och Paniz Yousefi som utbildare. Gruppbilder längst ned på sidan.</em></p>
<p>Badminton Swedens utbildningshelg ligger alltid i början av säsongen under en tävlingsfri helg och är tänkt att vara en positiv startpunkt för säsongen och en chans för badmintonsverige att samlas kring utbildningsfrågor. </p>
<p>- I år hade vi sex olika kurser på programmet, hela vägen från basnivå till mer avancerade utbildningar. För första gången i Sverige körde vi kurser på nivå 2, dels en Coach level 2-utbildning för tränare dels en internationell certifiering av kursinstruktörer i Badminton Europes regi, säger Åsa Strindlund, utbildningsansvarig på Badminton Sweden.</p>
<p>Utbildning har varit ett prioriterat område för Badminton Sweden under flera år och kursutbudet och antalet utbildade tränare har ökat markant de senaste åren.</p>
<p>- Duktiga och kunniga tränare är oerhört viktiga för sporten. Både för att få fram en slagkraftig elit, men lika viktigt för att skapa en bredd inom sporten och få fler att fortsätta spela badminton under många år, säger Åsa Strindlund.</p>
<p>Från Riksidrottsförbundets håll är man också tydlig med hur viktigt det är att förbunden och föreningarna sörjer för att kompetensnivån är hög hos tränarna. </p>
<p>- Som förening har man mycket att vinna på att utbilda och vidareutbilda sina tränare och ledare, det är en möjlighet att lyfta hela sin föreningsverksamhet och ett led i det viktiga arbetet att säkerställa en trygg och säker idrottsmiljö, säger Åsa Strindlund.</p>
<p>Men helgen i Uppsala handlar inte bara om genomförande av olika kurser utan lika viktigt är det att erbjuda en gemensam mötesplats för de som är engagerade i badminton ute i alla klubbar i landet. På lördagskvällen ordnades en gemensam middag för deltagare och kursledare.</p>
<p>- Det ger ett mervärde att vi är så många som samlas och kan utbyta tankar och erfarenheter, tränare i skilda åldrar, från ett trettiotal olika klubbar och på olika nivåer. Just den sociala dimensionen, att kunna prata och knyta kontakter med andra tränare, är något som upplevs som mycket givande av deltagarna. På grund av de långa kursdagarna lyckades vi tyvärr inte planera in någon gemensam kvällsföreläsning i år, vilket några saknade, säger Åsa Strindlund.</p>
<p>En av tränarna på plats under helgen var Göran Tjulin, huvudtränare i Botkyrka badminton. Han uppskattar den positiva mötesplats som utbildningshelgen innebär.</p>
<p>- Just detta att träffa andra tränare är halva grejen tycker jag. Det är mycket därför jag är med varje år, för att träffa och dela erfarenheter med andra personer inom badmintonfamiljen, säger Göran Tjulin.</p>
<p>Göran Tjulin hade tidigare gått de flesta kurserna i utbildningsprogrammet och valde därför i år att gå Tävlingsledarutbildningen. Kursledare var Mia Thorselius.</p>
<p>- Det var en bra kurs, öppen och anpassad för de som var på plats. Jag kommer att kunna använda det jag lärde mig om tävlingsplanering och genomförande för att skapa effektivare och roligare tävlingar. Under helgen fick jag också med mig flera bra tips och trix i samband med tävling från de andra på kursen, säger Göran Tjulin.</p>
<p>Med sig till Uppsala hade Göran Tjulin även flera yngre tränare i klubben som gick basutbildningar under helgen.</p>
<p>- Det är bra att alla går utbildning vid samma tillfälle, då vet jag att våra ungdomstränare får med sig samma grunder så att vi i Botkyrka lägger upp vår träning på ett sätt som ligger i linje med vad förbundet rekommenderar, säger Göran Tjulin.</p>
<p><b>Fakta Badminton Swedens utbildningshelg:</b></p>
<p>Datum: 13-15 september</p>
<p>Plats: Uppsala (Fyrisfjädern och Fyrishov)</p>
<p>Antal tränare som utbildades: 90</p>
<p>Kursledare: Mia Thorsélius, Jens Eriksson, Paniz Yousefi, Thomas Aidehag, Veronica Österlund, Thomas Csiffary, Peter R. Jensen (Danmark), Joann Hughes (Badminton Europe), Alexander Böök.</p>
<p><strong>Kurser som genomfördes, se bilder längst ned på sidan:</strong></p>
<ul>
<li>Badminton ABC</li>
<li>Teknikfördjupning Bas</li>
<li>Coach level 1 Tränarutbildning</li>
<li>Coach level 2 Tränarutbildning</li>
<li>Coach level 2 Instuktörsutbildning </li>
<li>Tävlingsledarutbildning</li>
</ul>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/anmalan/UtbildningshelgUppsala13-15sept2019/">Mer om kurserna och vilka som deltog finner du här.</a></p>
<p>I facebookgruppen Tränarforum Badminton Sweden finns fler foton från Utbildningshelgen.</p>
<p>Vill du veta mer om Badminton Swedens utbildningar ta kontakt med <a href="mailto:asa.strindlund@badminton.nu">Åsa Strindlund</a>.<a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/anmalan/UtbildningshelgUppsala13-15sept2019/"></a></p>
<p>Ta kontakt med föreningsutvecklare <a href="mailto:claes.johansson@badminton.nu">Claes Johansson</a> om du vill veta mer om föreningars möjligheter att få stöd för olika förenings- och utbildningsaktiviteter.</p>
<p><img alt="Badminton ABC med Jens Eriksson och Paniz Yousefi." src="http://iof1.idrottonline.se/globalassets/asvenska-badmintonforbundet/autbildning/sasongen-20192020/utbildningshelgen-sept-2019/grupp-abc.jpg?w=500&h=221" height="221" width="500" /></p>
<p>Badminton ABC med kursledare Jens Eriksson och Paniz Yousefi.</p>
<p><img alt="Teknikfördjupning Bas" src="http://iof1.idrottonline.se/globalassets/asvenska-badmintonforbundet/autbildning/sasongen-20192020/utbildningshelgen-sept-2019/beskuren-teknikfordjupning-bas.jpg?w=500&h=270" height="270" width="500" /></p>
<p>Teknikfördjupning Bas med kursledare Jens Eriksson och Paniz Yousefi.</p>
<p><img alt="CE1" src="http://iof1.idrottonline.se/globalassets/asvenska-badmintonforbundet/autbildning/sasongen-20192020/utbildningshelgen-sept-2019/ce1.jpg?w=320&h=240" height="240" width="320" /></p>
<p>Coach Level 1 med kursledare Thomas Aidehag och Veronica Österlund.</p>
<p><img alt="CE2 Coach" src="http://iof1.idrottonline.se/globalassets/asvenska-badmintonforbundet/autbildning/sasongen-20192020/utbildningshelgen-sept-2019/ce2-coach.jpg?w=500&h=324" height="324" width="500" /></p>
<p>Coach Level 2 Tränarutbildning med kursledare Thomas Csiffary och Peter R. Jensen.</p>
<p><img alt="CE2 Tutors" src="http://iof1.idrottonline.se/globalassets/asvenska-badmintonforbundet/autbildning/sasongen-20192020/utbildningshelgen-sept-2019/ce2-tutors.jpg?w=500&h=258" height="258" width="500" /></p>
<p>Coach Level 2 Tutorsutbildning med kursledare Joann Hughes och Alexander Böök.</p>
<p><img alt="TF" src="http://iof1.idrottonline.se/globalassets/asvenska-badmintonforbundet/autbildning/sasongen-20192020/utbildningshelgen-sept-2019/mia-tf.jpg?w=500&h=313" height="313" width="500" /></p>
<p>Tävlingsledarutbildning med Mia Thorsélius.</p>
  
  <div class="text-gray-400"> Publicerad: 2019-09-20</div>
  

    </main>

</body>

</html>