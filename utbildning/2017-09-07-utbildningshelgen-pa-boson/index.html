<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Utbildningshelgen på Bosön</h1>
  <div class="mb-2 text-xl">Första helgen i september anordnades den traditionsenliga utbildningshelgen på Bosön. 52 deltagare från föreningar över hela landet var med under helgens aktiviteter under ledning av nio utbildare.
  </div>
    <p>Utbildningshelgen på Bosön gick av stapeln 2-3 september och utbildningsansvarig på Badmintonförbundet Åsa Strindlund var mycket nöjd med uppslutningen.</p>
<p>− Det var härlig blandning med deltagare från norr till söder och från såväl små som stora föreningar. Även åldersmässigt var det en bra blandning. I år var det ganska många yngre deltagare och det är väldigt kul att se att de intresserar sig för utbildning, säger Åsa Strindlund.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/utbildningshel-boson-17-5.jpg?w=600&h=271" height="271" width="600" /></p>
<p><em>Gänget som gick Åldersanpassad fysisk aktivitet för barn och ungdomar med Maria Larsson, Bosön Idrottsfolkhögskola (längst fram i bild), i kombination med Teknik- och Taktic clinics med Thomas Csiffary och Jens Eriksson.</em></p>
<p>Helgen innehöll ett flertal utbildningar som blivit väl mottagna av deltagarna på plats.</p>
<p>− Tack vare våra duktiga kursledare så blev utbildningshelgen väldigt lyckad. Det var en härlig stämning med fyra ganska olika kurser som kördes parallellt, säger Åsa Strindlund.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/utbildningshel-boson-17-6.jpg?w=600&h=333" height="333" width="600" /></p>
<p><em>Taktik clinic på banan med Thomas Csiffary medan resten av deltagarna hade teoripass med Jens Eriksson.</em></p>
<p>Den utbildning som samlade flest deltagare var kombinationen Teknik clinic och Taktik clinic tillsammans med SISU-kursen Åldersanpassas fysisk träning för barn och ungdomar. Totalt 32 deltagare med kursledarna Jens Eriksson och Thomas Csiffary samt Bosöns Maria Larsson. Jens och Thomas byggde vidare på förra årets succé Teknik clinic, genom att denna gång även lägga till passet Taktik clinic. </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/utbildningshel-boson-17-2.jpg" /></p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/utbildningshelgen-boson-2-3-sept-2017/bilder/shuttle-time-tutors-mindre.jpg?w=500&h=333" height="333" width="500" /></p>
<p><em>Certifierade Shuttle Time-instruktörer från tio distriktsförbund. Från vänster: Johan Fagerlund, Gästrikland, Kasper Wirth, Skåne, Göran Tjulin, Stockholm, Ann-Gers Sjöström, Västerbotten, Viktor Weiberg, Bohuslän-Dahl, Yvonne Klarson, Västergötland, Mikael Andersson, Värmland, Julia Jansson, Halland och Veronica Österlund, Västernorrland. Längst fram: Simon Erlandsson, Småland och kursledaren Maria Jönsson, Skåne och Badminton Sweden.</em></p>
<p>Inom Shuttle Time-programmet höll Maria Jönsson en instruktörsutbildning (tutor course). En kurs som representanter från distrikten särskilt erbjudits platser till.</p>
<p>− Genom att vi nu har fler certifierade instruktörer vill vi se till att Shuttle Time-kurser kan spridas mer lokalt till föreningarnas nybörjargrupper och till idrottslärare och skolor runt om i Sverige, säger Åsa Strindlund.</p>
<p>Thomas Aidehag ansvarade för del 2 av Coach Level 1-utbildningen med sju deltagare som gått den första delen vid tidigare tillfällen, i Stockholm, Göteborg eller Uppsala. Några lyckades bli certifierade och andra behöver komplettera med inlämningsuppgifter och praktik innan kriterierna för godkänt uppfylls.</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/utbildningshelgen-boson-2-3-sept-2017/bilder/coach-level-1-del-2.jpg?w=426&h=251" height="251" width="426" /></p>
<p><em>Del 2 av Coach Level 1-utbildningen: Tom Causer, Badminton Europe, Andreas Dunby, Karlskoga, Oskar Ekstrand, Marcus Regenberg och Josef Baroudi, Fyrisfjädern, Nithi Thumduang, Karlskoga, Viggo Warebring Väsby, Noj Wanzelius, Ljusdal och kursledaren Thomas Aidehag, Badminton Sweden.</em></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/utbildningshel-boson-17-1.jpg?w=600&h=295" height="295" width="600" /></p>
<p><em>Kursledaren Daniel Sahlberg tillsammans med deltagarna i <em> Tävlingsledarutbildningen:  Björn Andersson, Umeå, Lena Holm, Halmstad och Stefan Johansson, Botkyrka. </em>Mats Tibbelin var kursledare under söndagen.</em></p>
<p>På plats fanns även en Badminton Europe-representant i form av Tom Causer från Irland. Tom fanns under helgen med för att stötta utbildarna, ge feedback och vägleda under certifieringen. Under lördagkvällen höll han den intressanta föreläsningen Optimising Skill Acquisition, efter att Thomas Csiffary sammanfattat det viktigaste från Coaches Conference under VM i Glasgow härom veckan.</p>
<p> <img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20172018/utbildningshelgen-boson-2-3-sept-2017/bilder/tom-c-thomas-c-jens-e.jpg?w=434&h=265" height="265" width="434" /></p>
<p><em>Badminton Europes Tom Causer tillsammans med Badminton Swedens Thomas Csiffary och Jens Eriksson.</em></p>
<p>− Det var värdefullt att ha få ha Tom på plats under helgen, säger Åsa Strindlund. Badminton Europe erbjuder mycket support inom utbildning, bland annat denna möjlighet att tillhandahålla experter på plats under implementeringen av BWF:s tränarutbildningsprogram.</p>
<p>Utöver Åsa Strindlund från förbundet fanns även föreningsutvecklare Claes Johansson på plats under helgen för att knyta kontakt med distrikt och föreningar.</p>
<p>Utvärderingar har gått ut till deltagarna och det har hunnit komma in många positiva omdömen. -Framför allt får våra utbildare mycket höga betyg. Vi är också tacksamma för förslag på förändringar som förs fram och siktar förstås på att helgen blir ännu bättre nästa år, säger Åsa Strinlund. Några föreslår till exempel fritt badmintonspel i Bollhallen under luncherna, jag hade aldrig trott att någon skulle orka!</p>
<p>Utbildningarna har varit uppskattade men även faciliteterna på Bosön har bidragit till en lyckad helg.</p>
<p>− Många tycker det är härligt att vara på Bosön och att bo på området i de fina omgivningarna, avslutar Åsa Strindlund. Jag längtar redan till nästa år, boka in 1-2 september 2018!</p>
<p> </p>
<p>Deltagarna och andra intresserade tränare i Badmintonsverige kan ansluta sig till facebook-gruppen <em>Tränarforum Badminton Sweden</em>, där fler foton kommer att läggas ut.</p>
  
  <div class="text-gray-400"> Publicerad: 2017-09-07</div>
  

    </main>

</body>

</html>