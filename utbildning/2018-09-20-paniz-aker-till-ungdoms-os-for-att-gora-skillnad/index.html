<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Paniz åker till Ungdoms-OS för att göra skillnad</h1>
  <div class="mb-2 text-xl">6 oktober inleds Ungdoms-OS i Argentina. Då har svensk badminton inte bara en spelare och tränare på plats. Även Paniz Yousefi åker dit i rollen som Young Change Maker – en titel för unga ledare som gör skillnad i samhället med idrotten som verktyg.
  </div>
    <p>Paniz Yousefi, 22, är badmintontränaren från Fyrisfjädern som även använder idrotten för att driva ett integrationsprojekt för ungdomar i Gottsunda. Förra året <a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/janahrbergsledarstipendiat2017panizyousefi/">tilldelades hon Jan Åhrbergs ledarstipendium</a> för sitt arbete och sedan dess har hon utökat projektet i Gottsunda till att innefatta tre träningsgrupper. Utöver ungdomsgrupper för lågstadiet och mellanstadiet har hon nu även en badmintongrupp för tjejer 15-26 år där stort fokus också ligger på att lära sig det svenska språket.</p>
<p>Som om inte det var nog så förbereder sig Paniz nu som bäst för sitt nästa uppdrag – som Young Change Maker vid Ungdoms-OS i Argentina.</p>
<p>− Det känns jättekul. Jag och en representant från SOK åker dit redan den 29 september för två introduktionsdagar. Vi ska se till att alla boenden är ordnade, ta reda på transportmöjligheter och hur mycket tid transporterna tar. När truppen är på plats några dagar senare ska vi förmedla allt till tränare och sen finnas där för frågor. Tanken är att tränarna har fokus på det rent idrottsliga, jag ska se till att alla har det bra vid sidan av tävlingarna, berättar Paniz.</p>
<p>Young Change Makers är ett internationellt program som ska bekräfta unga ledare och stötta dem i deras arbete att göra skillnad i samhället genom idrotten. I den rollen är Paniz uppdrag att stötta hela den svenska truppen på plats, hjälpa till med praktiska detaljer och finnas till hands för frågor och stöd.</p>
<p>− Om någon vill hitta på någonting speciellt eller bara prata så ska jag finnas där. Jag ska också guida truppen genom invigningen och se till att allt flyter på som det ska, säger Paniz.</p>
<p>Till rollen som Sveriges representant i Young Change Maker-programmet fick alla idrottsförbund nominera en kandidat till SOK.</p>
<p>− Åsa Strindlund som är utbildningsansvarig på Svenska Badmintonförbundet hörde av sig och undrade om det var något jag var intresserad av. Jag svarade ja, men trodde förstås inte att SOK skulle välja mig. Badminton är ändå en liten sport jämfört med många andra, säger Paniz.</p>
<p>Varje deltagande land vid Ungdoms-OS har en Young Change Maker på plats, sammanlagt är det 81 personer.</p>
<p>− Det är en oerhört fin möjlighet att få träffa alla andra Young Change Makers från olika länder. Eftersom jag jobbar med integrationsprojekt tycker jag att det blir extra intressant att höra hur andra jobbar och ser på samhällspåverkan genom idrotten.</p>
<p>En annan del av rollen innebär att få de aktiva att ta del av aktiviteter utöver sin egen idrott. Det handlar bland annat om att få dem att titta på andra idrotter, ta del av kultur och sist men inte minst att ta hand om sig själva genom avkoppling och socialt umgänge med andra idrottare.</p>
<p>− Det kommer bli väldigt inspirerande och lärorikt. Jag tror jag kommer utvecklas mycket som ledare, det kommer bli jättekul!</p>
<p>Ungdoms-OS äger rum 6-18 oktober i Buenos Aires, Argentina. Ashwathi Pillai deltar som aktiv med Boxiao Pan som tränare. Till spelen kommer 4000 aktiva i åldrarna 15-18 år från över tvåhundra länder. Den svenska truppen består av totalt 35 personer, varav 18 aktiva och 17 ledare.</p>
<p><a href="https://sok.se/arkiv-for-artiklar/2018-08-31-paniz-ska-gora-skillnad-pa-yog.html" target="_blank">Läs mer om Paniz och den svenska OS-truppen hos SOK</a></p>
  
  <div class="text-gray-400"> Publicerad: 2018-09-20</div>
  

    </main>

</body>

</html>