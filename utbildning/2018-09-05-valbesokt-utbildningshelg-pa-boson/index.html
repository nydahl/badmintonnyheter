<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Välbesökt utbildningshelg på Bosön</h1>
  <div class="mb-2 text-xl">Säsongen inleddes med den traditionsenliga utbildningshelgen på Bosön. Under två dagar samlades 55 tränare, spelare och ledare för att ta sina kunskaper till nästa nivå.
  </div>
    <p>Utbildningshelgen på Bosön utgör upptakten av säsongen för många badmintonledare runt om i Sverige. I år gick helgen av stapeln 1-2 september och lockade 55 deltagare till fyra olika kurser under ledning av sex väldigt kvalificerade utbildare, Per-Henrik Croona, Thomas Csiffary, Jens Eriksson, Maria Jönsson, Thomas Aidehag och Mia Thorsélius.</p>
<p>Lördagen på Bosön inleddes med tre parallella kurser; Shuttle Time, Singel Clinic och Tävlingsledarutbildning.</p>
<p> <img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/1-2-sept-boson-utbildningshelg/hallen-boson-sondag-2018.jpg?w=500&h=281" height="281" width="500" /></p>
<p>Shuttle Time-kursen under ledning av BWF-certifierade utbildarna Maria Jönsson och Thomas Aidehag höll till i mitten av den stora friidrottshallen där de omgavs av annan idrottsaktivitet i en inspirerande miljö. Vid kursen deltog ett tjugotal tränare och ledare från Halmstad, Norrköping, Ludvika, Skara, Uppsala och en rad Stockholmsklubbar. Deltagarna delades in i mindre grupper som gick igenom och praktiserade de grundövningar som Shuttle Time erbjuder. Glädjande nog bestod den deltagande gruppen av ett relativt jämnt antal tjejer och killar – något som bådar gott för framtiden!</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/1-2-sept-boson-utbildningshelg/tc-m-racket-o-grupp-boson-2018.jpg?w=500&h=274" height="274" width="500" /></p>
<p>I Bollhallen en bit bort höll kursen Single Clinic till under ledning av meriterade tränarna PH Croona och Thomas Csiffary. Kursen samlade deltagare från hela Badmintonsverige som fick nöta teknik inom singelspel på detaljrik nivå. De drygt 20 deltagarna fick stötvisa genomgångar som följdes av övning i mindre grupper och avslutades med gemensamma diskussioner i stor grupp.</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/1-2-sept-boson-utbildningshelg/tavlutb-grp-2018.jpg?w=480&h=320" height="320" width="480" /></p>
<p>Helgen bjöd även på en tävlingsledarutbildning under ledning av Mia Thorselis, mångårig arrangemangsansvarig i Fyrisfjädern. Deltagare från Falan, Täby och Spårvägen fick under två dagar en grundlig genomgång av arbetet som tävlingsledare.</p>
<p>På lördagkväll höll PH Croona och Thomas Csiffary föreläsningar för alla deltagare i Olympiahörsalen, se separat artikel.</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/1-2-sept-boson-utbildningshelg/je-o-ps-tafattmetodik.jpg?w=300&h=298" height="298" width="300" /></p>
<p>Utbildningshelgen fortsatte under söndagen i samma höga tempo. På Bosön fick det gäng som deltagit vid Shuttle Time under lördagen ta del av Teknikfördjupning Bas under ledning av Jens Eriksson från Fyrisfjädern. Även denna dag samlades gruppen i Friidrottshallen och nu låg fokus på att förmedla rätt fotarbetes- och racketteknik till spelare. Jens visade bland annat Tafattmetodiken, som handlar om att överföra teknik med "rätt känsla" och undvika tekniska misstag som ögat har svårt att uppfatta.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/utbildning/gruppbild-st-tutors-boson-2018.jpg?w=500&h=281" height="281" width="500" /></p>
<p>Fem av deltagarna från Shuttle Time förflyttade sig dock under söndagen och begav sig till Enskede Rackethall för att gå Shuttle Time Tutor-kurs under ledning av Maria Jönsson och Thomas Aidehag. Representanter från Kiruna, Södermalm, Uppsala Vintage, Fyrisfjädern och Spårvägen blev certifierade Shuttle Time Tutors som nu kan hålla egna Shuttle Time-kurser.</p>
<p>Under söndagen fortsatte även det tekniska finliret i Bollhallen där PH Croona och Thomas Csiffary fortsatte med Dubbel Clinic som fokuserade mot slag- och fotarbetsteknik samt taktik inom dubbel.</p>
<p>Badminton Sweden riktar ett stort tack till alla deltagare och helgens kursledare Per-Henrik Croona, Thomas Csiffary, Maria Jönsson, Thomas Aidehag, Jens Eriksson och Mia Thorsélius.</p>
  
  <div class="text-gray-400"> Publicerad: 2018-09-05</div>
  

    </main>

</body>

</html>