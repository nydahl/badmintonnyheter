<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Råd och instruktioner till tävlingsledare</h1>
  <div class="mb-2 text-xl">Tekniska funktionärer (TF) har gjort en kortfattad instruktion/lathund till tävlingsledare.
  </div>
    <p> <b>Råd till Tävlingsledare och tävlingsdeltagare samt klubbledare</b></p>
<p>Under hösten 2018, dvs den första halvan av badmintonsäsongen 18/19, har Verksamhetsområdet Tävling Serie, VoTS, mottagit flera anmälningar om dåligt uppträdande. Slag i nätet, kastade racketar, svordomar och oförskämdheter riktade mot tekniska funktionärer är de vanligaste händelserna. Vi har <b>nolltolerans</b> mot detta och vi kommer att sätta stopp för detta under det fortsatta tävlandet under våren.</p>
<p>När vi har <b>referee och domare</b> på plats kommer detta att ske med automatik.</p>
<p>När vi inte har dessa funktionärer är det <b>tävlingsledarens ansvar</b> att agera och vi ber att detta sker snabbt och bestämt. Agerandet skall vara på samma sätt som om en referee är närvarande. Detsamma gäller om endast referee är utsedd men inga domare. Referee och tävlingsledare har rätt att ingripa när felaktigheter begås. Ibland får referee höra att man inte skall ”lägga sig i” när spelarna har ansvaret själva för en match utan domare, men så är det inte. Det är en skyldighet både för referee och tävlingsledare att ingripa när det inte går rätt till på banan. Eventuell varning och bestraffning skall utdelas omgående, inte i efterhand, och en rapport om en inträffad händelse samt bestraffning skall skickas till förbundet.</p>
<p>Vi vill också påpeka att när spelare inte kommer överens om bedömning av linjebollar eller servar skall man börja med att tillsätta en domare som dömer. Man skall inte tillsätta enbart linjedomare eller en servedomare som ju då inte har en domare att ”rapportera till”. Varje arrangör bör därför ha en domare i beredskap för att lösa uppkomna problem.</p>
<p>Vi i gruppen tekniska funktionärer ber arrangörer påpeka i tävlingsinbjudan vad som gäller för korrekt uppträdande i tävlingen och klubbledare uppmanas att gå igenom korrekt uppträdande i tävlingar med sina spelare, samt konsekvenserna av att bryta mot dessa regler under och efter match.</p>
<p>Vill vi också påminna Tävlingsledarna (TL) om att det nu finns en röd tävlingsledartröja som man kan beställa. <br /> <br /> Tänk också på att TL inte skall sitta bakom datorskärmen hela tiden då man inte samtidigt kan följa händelserna på banan. </p>
<p>Med vänlig hälsning och lycka till!</p>
<p><i>Roger Johansson</i></p>
<p>För gruppen tekniska funktionärer</p>
<p> </p>
  
  <div class="text-gray-400"> Publicerad: 2019-02-26</div>
  

    </main>

</body>

</html>