<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ny information om Sverigerankingen</h1>
  <div class="mb-2 text-xl">Innehåller bla information om WJT i Småland.
  </div>
    <p>Kära badmintonsverige <a href="http://iof1.idrottonline.se/link/5c89b5a30b7b49fb8036ff7eb29f5021.aspx" target="_blank">(nyheten finns att hämta som PDF)</a></p>
<p> </p>
<p>Vid publicerandet av Sverigerankingen så bad vi om åsikter och synpunkter, samt om hjälp att upptäcka eventuella felaktigheter. Vi tackar för den stora hjälpen vi nu har fått genom er som har hört av sig och ett kompletterings/förändringsarbete har nu påbörjats. Nedan kommer vi beskriva de stora bitarna som vi nu kommer att ta tag i.</p>
<p> </p>
<p><strong>Åldersklasserna (ungdom och senior)</strong></p>
<p>En kontakt med Tournament Planner i Holland är tagen återigen för att försöka påskynda processen gällande de olika åldersklasserna. I stor del så ligger spelarna i förra årets åldersklasser, vilket vi redan visste innan vi publicerade, men då poängen för spelaren ändå är densamma så valde vi att ändå publicera rankingen.</p>
<p>Holland meddelar att de senast onsdag denna vecka bör ha gjort denna förändring som kommer innebära mindre huvudbry hos ledare som spelare.</p>
<p>En förfrågan är också gjort för att få Elit, A, B och C klass indelade, och detta uppdrag har de nu tagit åt sig för att få till inom en snar framtid. Men tillsvidare ligger samtliga seniorer i en rak seniorranking.</p>
<p> </p>
<p><strong>Nivåindelning och justering av poäng</strong></p>
<p>Projektgruppen hade  idag ett möte där nivåindelningen på svenska och internationella juniortävlingar gicks igenom. Man kom fram till att förtydliga och förändra några nivåer, och hur nivåerna ser ut <a href="http://iof1.idrottonline.se/link/65322c50f84949bb98b3ba30792ba6a1.aspx" target="_blank">hittar ni här!</a></p>
<p> </p>
<p>Projektgruppen har också tittat på de poäng man erhåller i U19 upp till olika seniortävlingar, nationellt och internationellt, och man har kommit fram att en del justeringar bör göras för att komma tillrätta med en del felaktigheter. Dessa justeringar kommer vi inom kort att publicera här, men tillsvidare gäller det rankingunderlag som tidigare och publicerats på vår hemsida. <a href="http://iof1.idrottonline.se/link/d4bb328a3e8e4e1289a24ae9cc6e3110.aspx" target="_blank">Underlaget finner du här! </a></p>
<p> </p>
<p>Som vi tidigare meddelat på hemsidan är fjolårsresultatet från Svenska tävlingar inlagda på 3 nivåer. Många har nivå 1. Under detta år kommer vissa av dessa få nivå 2 men eftersom inte detta var reglerat vid fjolårets start har beslut fattats att nivå ett gäller på alla dessa under fjolåret.</p>
<p> </p>
<p><strong>Saknade nationella resultat</strong></p>
<p>En del spelare har hört av sig och berättat att man saknar poäng från vissa tävlingar nationellt, men att andra har fått poäng. Vi ska nu undersöka varför, men det finns en del olika alternativ till varför detta kan ha uppkommit</p>
<p>-          Spelaren har vid tävlingstillfället saknat licens/member ID</p>
<p>-          Klassen som spelades hade inte minst 4 licensierade deltagare</p>
<p>-          Vi kan ha missat att komplettera en spelarens Member ID (Gjordes i somras)</p>
<p>När denna undersökning är klar kommer vi kontakta de som kontaktat oss för att berätta vilket fel som hittades och hur detta ska åtgärdas.</p>
<p> </p>
<p>En del tävlingar fattas helt i den nya rankingen som publicerats, vi kommer nu göra en kontroll om den aktuella tävlingen finns i vår databas, och om inte så kommer vi kontakta den aktuella föreningen för en komplettering snarast för inmatning i Sverigerankingen.</p>
<p>Vi är medvetna om att Skånskan 2012 och GOT-Elit i viss mån saknas. Detta ska vara åtgärdat innan onsdag.</p>
<p>I WJT U17 i Umeå har resultaten blivit dubbla, vilket vi också kommer åtgärda.</p>
<p> </p>
<p><strong>Felaktig klubbtillhörighet</strong></p>
<p>En del har hört av sig och påpekat att de inte tillhör den förening som Sverigerankingen anger.</p>
<p>Detta kan bero på följande: Att spelarens nya förening ej sett till att den licens spelaren har förts över till den nya föreningen, och detta ber vi den aktuella spelaren kontrollera med sin förening.</p>
<p>Sedan är det också så att TP i Holland ej synkar denna övergång på det sätt vi önskar, även fast spelaren/föreningen gjort rätt. Detta är nu under bearbetning i Holland och ska åtgärdas. Vi är således medvetna om att en del spelare står för fel förening och är ledsna för detta.</p>
<p> </p>
<p><strong>Internationella resultat</strong></p>
<p>Samtliga spelare som inte har skickat in, eller saknar inskickade internationella resultat, ombedes göra detta igen och omgående. Detta är spelarens personliga ansvar. <a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/forarrangorer/Rapporteraresultat/" target="_blank">Alla internationella resultat ska bifogas i denna mall!</a></p>
<p> </p>
<p>Vid den första importen av de internationella ungdomstävlingarna har tyvärr fel nivåreglering angetts på vissa spelare och detta kommer åtgärdas inom kort. När ni själva fyller i den bifogade excellmallen så ska ni ange nivå själva, och nivåerna <a href="http://iof1.idrottonline.se/link/65322c50f84949bb98b3ba30792ba6a1.aspx" target="_blank">hittar ni här!</a> Vi kommer också kontrollera att rätt nivå angetts innan publicering.</p>
<p>När mallen skickas in ska mallen döpas till spelarens namn!</p>
<p>Badminton Sweden kommer självklart att göra kontroller för att tillse att rätt slutresultat rapporteras in.</p>
<p> </p>
<p><strong>Poäng vid förlust i första omgång</strong></p>
<p>Enligt den information vi tidigare gått ut med så ska man få poäng, även vid förlust vid första omgången. Detta har inte skett och är ett programfel. TP har meddelats detta och när detta är åtgärdat kommer det också börja att gälla. V kommer således inte i efterhand att korrigera detta för spelarna utan när programeringen är gjord så kommer den regeln att börja gälla. Detta kommer meddelas via hemsida.</p>
<p> </p>
<p><strong>WJT i Småland</strong></p>
<p>Projektgruppen anser, att trots en del brister så rankingen ett tillräckligt bra underlag för WJT arrangörerna i Småland att bestämma vilka som kan delta eller ej. Så det är Sverigerankingen som kommer styra vilka som får delta eller ej, inte WJT listorna. Ambitionen är också att de brister som påtalats ovan ska vara åtgärdade till en seedning till samma tävlingar och därmed också kunna seedas med hjälp av Sverigerankingen. Detta kommer vi dock återkomma om.</p>
<p> </p>
<p> </p>
<p><em><strong>Som avslutning</strong></em> vill vi självklart beklaga att en del felaktigheter har uppdagats, men är väldigt tacksamma över den snabba respons vi fått ifrån badmintonsverige. Vi ber om överseende i att vi är i en utvecklingsfas och alla pusselbitar inte landat rätt på en gång, men vår ambition är att inom kort ha detta tillrättalagt.</p>
<p> </p>
<p>Tillsvidare uppmanar vi er som saknar resultat eller ser andra felaktigheter att maila in dessa till <a href="mailto:simon.ottosson@badminton.nu">simon.ottosson@badminton.nu</a> och pga att många mail just nu inkommer så svarstiden längre en normalt, vilket vi hoppas att ni har översende med.</p>
<p> </p>
<p>Badminton Sweden<br />Simon Ottosson</p>
  
  <div class="text-gray-400"> Publicerad: 2012-10-02</div>
  

    </main>

</body>

</html>