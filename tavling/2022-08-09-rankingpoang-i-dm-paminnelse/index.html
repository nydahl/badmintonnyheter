<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rankingpoäng i DM - påminnelse</h1>
  <div class="mb-2 text-xl">Kom ihåg att registrera ert DM för rankingpoäng senast fredag 28/10 2022.Liksom förra säsongen kommer det att vara möjligt att inkludera årets Distriktsmästerskap (DM) i badminton i Sverigerankingen.
  </div>
    <p>För att öka intresset för deltagande i Distriktsmästerskapen (DM) i badminton öppnades möjligheten att inkludera DM i Sverigerankingen förra året, vilket kvarstår även i år. Oavsett om distriktets DM ansluts till Sverigerankingen eller inte kommer inga sanktionsavgifter att tas ut av Svenska Badmintonförbundet <span style="font-size: 10pt;">för DM 2022</span><span style="font-size: 10pt;">.</span></p>
<p>Detta är helt frivilligt och varje distrikt väljer själva om ranking ska användas eller inte. För att rankingpoäng ska kunna delas ut ställs krav på att DM tävlingarna följer regelverket för tävlingar som ingår i rankingsystemet. Görs avsteg från tävlingsreglerna kommer tävlingen inte att kunna generera rankingpoäng. De distrikt som är intresserade av att ansluta distriktsmästerskapen till Sverigerankingen meddelar detta till <a href="mailto:mia.thorselius@badminton.nu">Svenska Badmintonförbundets kansli</a> <strong>senast fredagen 28/10 2022</strong>.     </p>
<p> <strong><em>Följande gäller om distriktets DM tävling ska vara rankinggrundande:</em></strong></p>
<ol>
<li><strong>Deltagande </strong>
<ol>
<li>Deltagare i DM måste inneha<strong> giltig tävlingslicens. </strong></li>
<li><strong>Endast en start per kategori och spelare</strong>, det vill säga deltagande i max en singel, en dubbel och en mixed.</li>
</ol>
</li>
<li><strong>Rankingpoäng</strong>
<ol>
<li><strong>Seniorklassen </strong>
<ol>
<li>Seniorklassen är öppen för samtliga seniorspelare oavsett klassning samt behöriga ungdomsspelare (U19, U17 samt U15/U13 spelare med minst 900p).</li>
<li>DM ska <u>ej</u> spelas som en vanlig klassningstävling med Elit, A, B och C klass. D.v.s. endast en seniorklass tillåts, motionärsklassen undantagen.</li>
<li>Seniorklassen spelas som nivå 4 med A-klassrankingpoäng.</li>
</ol>
</li>
<li><strong>Ungdomsklasserna </strong>U13, U15, U17 och U19 (junior) spelas som nivå 3. Sammanslagning av åldersklasser hanteras enligt Sektion J § 38 <em style="font-size: 10pt;">”Om två klasser slås ihop till en, så är det alltid den lägre poängen för aktuell nivå som rankingpoäng beräknas utifrån… t.ex. U17/U19 räknas som U17.”</em></li>
<li><strong style="font-size: 10pt;">Veteranklasserna (</strong><span style="font-size: 10pt;">V35-V75) spelas som nivå 4,</span><span style="font-size: 10pt;"> sammanslagning av åldersklasser hanteras enligt Sektion J § 38</span></li>
<li><strong>Motionsklass</strong> tillåts, men genererar inga rankingpoäng eller DM-titlar.</li>
<li>Samtliga klasser som ingår i DM tävlingen, förutom motionsklassen, inkluderas i rankingen.</li>
</ol>
</li>
</ol>
<ol start="3">
<li><strong>Damer i herrklass - </strong>Som vid övriga mästerskap kan damer ej delta i herrklass.</li>
<li><strong>Regelbrott - </strong>Om arrangören frångår regelverket kommer inga rankingpoäng att delas ut i någon klass för det aktuella distriktsmästerskapet.  </li>
</ol>
<p>De distrikt som är intresserade av att ansluta distriktsmästerskapen till SVerigerankingen kan kontakta <a href="mailto:mia.thorselius@badminton.nu">Svenska Badmintonförbundets kansli</a> för mer information och registrering.</p>
  
  <div class="text-gray-400"> Publicerad: 2022-08-09</div>
  

    </main>

</body>

</html>