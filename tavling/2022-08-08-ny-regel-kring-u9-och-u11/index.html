<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ny regel kring U9 och U11</h1>
  <div class="mb-2 text-xl">Ett heltäckande och uppdaterat regelverk för säsongen kommer att publiceras under de närmaste veckorna. Men redan nu kan vi presentera en nyhet kopplat till våra yngre klasser.
  </div>
    <p>Från och med den här säsongen kommer våra yngsta spelare (U9 och U11) tillåtas att delta i andra åldersklasser än sin egen i likhet med spelarna i de äldre ungdomsklasserna. Individuella bedömningar av spelarnas mognadsgrad ska ligga till grund för om spel i en högre åldersklass är aktuellt.</p>
<p>Bakgrund: under våren 2022 har en testperiod genomförts där dispenser för U9 och U11 spelare har beviljats för att spela i en annan åldersklass. Utvärderingen av testperioden visar att majoriteten av de spelare som har beviljats dispens har fått jämna matcher när de deltagit i en högre åldersklass.</p>
<p>I Riksidrottsförbundets uppdaterade skrivelse ”Riktlinjer för barn och ungdomsidrott” poängteras att åldersindelning baserat på födelseår inte alltid är det mest optimala utan att ambitionen ska vara att indelningen görs utifrån varje barns bästa. Svenska Badmintonförbundets styrelse har därför beslutat att från och med säsongen 2022/2023 ta bort regelskrivningen ”U9 och U11 får endast spela i sin egen åldersklass” (Sektion E, §20).</p>
<p>Beslutet innebär att våra yngsta spelare (U9 och U11) kan delta i andra åldersklasser än sin egen och att sammanslagning av åldersklasser kan göras precis som för de äldre ungdomsklasserna.</p>
<p>Rekommendationen är fortsatt att U9 och U11 spelare primärt bör spela i sin egen åldersklass även när regeln försvinner, men att individuella bedömningar av spelarnas mognadsgrad avgör om spel i en högre ungdomsklass är aktuellt. Möjligheten för U9 och U11 spelare att spela en högre åldersklass gäller endast i ungdomsklasserna, deltagande i seniorklass och i det nationella seriespelet är fortfarande inte tillåtet.</p>
<p>Inga rankingpoäng kommer att delas ut till U9 och U11 spelare oavsett i vilken åldersklass de deltar, då jakt på rankingpoäng inte ska ligga till grund för att spela i en högre åldersklass.</p>
<p>Ett heltäckande och uppdaterat regelverk för säsongen kommer att publiceras under de närmaste veckorna.</p>
<p> </p>
  
  <div class="text-gray-400"> Publicerad: 2022-08-08</div>
  

    </main>

</body>

</html>