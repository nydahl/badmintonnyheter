<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mia Thorsélius ny tävlings- och serieansvarig på Badminton Sweden</h1>
  <div class="mb-2 text-xl">Badmintonförbundet är glada att berätta att Mia Thorsélius är anställd som ny tävlings- och serieansvarig på Badminton Sweden. Mia Thorsélius har tidigare bland annat jobbat som tävlingsansvarig i Fyrisfjädern och hon startar sin tjänst i augusti.
  </div>
    <p>Vi tog ett kort snack med Mia Thorsélius över telefon för att höra hennes tankar om det nya jobbet.   </p>
<p><b>Hej Mia, och grattis till nya jobbet! Hur känns det?</b></p>
<p><span>– </span>Tack! Det ska bli otroligt roligt och en spännande utmaning.</p>
<p><b>Många känner dig från Fyrisfjädern i Uppsala där du bland annat jobbat som hallansvarig samt med olika större evenemang som till exempel Svenska Cupen. Hur kom det sig att du sökte denna tjänst? </b></p>
<p><span>– </span>Under mina tio år i Fyrisfjädern har jag tyckt det varit speciellt kul med tävlingar och evenemang. Så när den här tjänsten dök upp på förbundet kändes det som nästa steg att ta inom området och det var ingen tvekan om att jag ville söka.</p>
<p><b>Vad gillar du allra bäst med sporten badminton?</b></p>
<p><span>– </span>Jag kom in i sporten via mina båda barn som spelade badminton. Jag tycker att det är härligt med badminton för att även om det finns en konkurrens inom sporten så är det en väldigt familjär stämning när man är på tävlingar. Det känns som en enda stor badmintonfamilj och det är värt mycket.</p>
<p><b>Vilken är din drömtävling att få arrangera?</b></p>
<p><span>– </span>Att få arrangera ett internationellt mästerskap här i Sverige vore häftigt.</p>
<p><b>Du har en bakgrund som forskare inom molekylär medicin. Vad fick dig att byta bana och börja jobba med idrott?</b></p>
<p><span>– </span>Jag halkade in på ett bananskal kan man säga. Ursprungligen hade jag tänkt att det skulle bli några månader i Fyrisfjädern mellan min forskning och en anställning i det privata. Men det blev till tio år - för det var så kul och jag trivdes så bra!</p>
<p><b>Kan du ha användning av din tidigare yrkesbana som forskare när du arbetar med badmintontävlingar?</b></p>
<p><span>– </span>Sakkunskaperna inom molekylär medicin har jag ingen användning av, men jag har absolut nytta av grundläggande kunskaper inom forskning som att planera, driva projekt och att jobba självständigt. Även min erfarenhet av att undervisa och handleda studenter tror jag är till hjälp.<br /><br /></p>
<p><span style="font-size: large;"><b>Fakta om Mia Thorsélius</b></span></p>
<p><b>Ålder</b>: 47 år<br /><br /> <b>Bor</b>: Uppsala<br /><br /> <b>Familj</b>: Två barn, 18 och 20 år.<br /><br /> <b>Intressen</b>: Odling, hemmapyssel, badminton <br /><br /> <b>Övrigt om Mia</b>: Vissa känner även Mia Thorsélius i rollen som <em>referee</em> vilket är något hon utbildade sig till för några år sedan. De senaste två åren har hon också arbetet i Badminton Swedens regi som utbildare av tävlingsledare.</p>
<p><span>– </span>Refereeuppdragen har förutom en fördjupad förståelse för tävlingsarrangemang och badmintonens regelverk även gett mig insikt i våra tekniska funktionärers värld, vilket jag tror kan vara nyttigt att ha med sig in den här tjänsten, säger hon.</p>
  
  <div class="text-gray-400"> Publicerad: 2020-05-21</div>
  

    </main>

</body>

</html>