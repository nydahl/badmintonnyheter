<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Från policy till praktik – mot sexuella övergrepp inom idrotten</h1>
  <div class="mb-2 text-xl">Idrottsrörelsen tar tydlig ställning mot sexuella övergrepp – en trygg miljö för barn och ungdomar är en självklarhet. Samtidigt krävs fler åtgärder för att förebygga och hantera övergrepp, visar en forskningsrapport av Susanne Johansson, GIH.
  </div>
    <p>Inom idrottsrörelsen råder nolltolerans mot all form av mobbning, trakasserier, hot, våld och övergrepp. Trots det är idrotten inte alltid en trygg plats. I forskningsrapporten <a href="https://www.rf.se/globalassets/riksidrottsforbundet/nya-dokument/nya-dokumentbanken/forskning-fou/trygg-idrott/fou-2020_3-fran-policy-till-praktik---mot-sexuella-overgrepp-inom-idrotten.pdf" title="Dokument FoU-rapport" target="_blank" rel="noopener">Från policy till praktik – mot sexuella övergrepp inom idrotten</a> görs en genomlysning av de tio största barn- och ungdomsidrotternas åtgärder mot sexuella övergrepp mot barn och ungdomar.</p>
<p>– Tystnadskulturen behöver brytas och kunskapen öka om de gråzoner som kan skapas i idrottens många förtroende- och beroenderelationer, både för att förebygga och hantera händelser som inträffar. Till att börja med behöver idrottsförbunden erkänna att sexuella övergrepp kan förekomma och förekommer – även i deras egen idrott, säger Susanne Johansson, Gymnastik- och idrottshögskolan, GIH.</p>
<p>De tio förbund som ingår i rapporten är fotboll, innebandy, ridsport, simidrott, gymnastik, tennis, ishockey, handboll, basket och friidrott. Studien är initierad och finansierad av Riksidrottsförbundet med syfte att bidra till att stärka idrottsrörelsens gemensamma arbete för att skapa verkligt trygga idrottsmiljöer, inte minst för barn och ungdomar.</p>
<p>– Att barn och ungdomar är trygga och mår bra i sin idrott är det viktigaste och mest grundläggande för hela idrottsrörelsen. Vi vuxna inom idrotten behöver ta ett större gemensamt ansvar och har mycket kvar att göra. Rapporten och rekommendationerna blir ett viktigt stöd i vårt fortsatta arbete, säger Malin Träff, ansvarig barn- och ungdomsidrott, Riksidrottsförbundet.<br /><br /></p>
<p><strong>Rekommendationer till idrottsrörelsen</strong></p>
<ul>
<li>Erkänn sexuella övergrepp som förekommande problem inom idrotten</li>
<li>Tydliggör problembilden</li>
<li>Utse ansvariga funktioner och personer</li>
<li>Förändra normer och förhållningssätt</li>
<li>Utveckla åtgärder</li>
</ul>
<p><strong><br />Mer läsning och stöd i arbetet för en trygg idrott:</strong></p>
<p><a href="https://www.idrottsforskning.se/sju-viktiga-steg-for-att-forebygga-och-hantera-sexuella-overgrepp-inom-idrotten/"> Sju viktiga steg för att förebygga och hantera sexuella övergrepp inom idrotten</a></p>
<p><a href="https://www.rf.se/RFarbetarmed/Tryggidrott/" title="Sida RF Trygg idrott">RF:s arbete för trygg idrott</a></p>
<p><a href="https://www.rf.se/globalassets/riksidrottsforbundet/nya-dokument/nya-dokumentbanken/ovrigt/skapa-trygga-idrottsmiljoer.pdf" title="Dokument RF Stödmaterial" target="_blank" rel="noopener">Stödmaterialet - Skapa trygga idrottsmiljöer</a></p>
<p><a href="https://barnensspelregler.se/" title="Sida Barnens spelregler" target="_blank" rel="noopener">Barnens spelregler – för en tryggare barn och ungdomsidrott</a></p>
  
  <div class="text-gray-400"> Publicerad: 2021-01-28</div>
  

    </main>

</body>

</html>