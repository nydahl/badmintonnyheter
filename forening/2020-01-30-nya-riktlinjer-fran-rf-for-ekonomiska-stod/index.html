<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nya riktlinjer från RF för ekonomiska stöd</h1>
  <div class="mb-2 text-xl">Samtliga ekonomiska stöd inom idrottsrörelsen har fått nya regelverk. En del förändringar påverkar idrottsföreningarna direkt. Bakgrunden är ett beslut på Riksidrottsmötet i maj 2019.
  </div>
    <p><a href="https://www.rf.se/bidragochstod/Bidrag/">Läs om alla nya regelverk på RF:s sida om bidrag</a>. Där publiceras alla detaljer om de nya reglerna i december och ytterligare förändringar som kan komma under 2020.</p>
<p>Här följer en sammanfattning av de stöd som direkt rör idrottsföreningarna (IF).</p>
<p><strong>LOK-stöd</strong></p>
<p>Idrottsföreningar kommer även i fortsättningen ha möjlighet att söka LOK-stöd för sin barn- och ungdomsverksamhet. Däremot är en viktig nyhet att alla IF från den 1 juli 2020 måste göra en fullständigt digital närvaroregistrering för att vara berättigade ekonomiskt stöd. <a href="https://www.rf.se/bidragochstod/lok-stod/narvaroregistrering/" title="Sida Närvaroregistrering">Läs mer om digital närvaroregistrering</a> på RF:s sida.</p>
<p><strong>Projektstöd till anläggningar</strong></p>
<p>Det kommer fortsatt vara möjligt för idrottsföreningar att, via sitt distriktsidrottsförbund, ansöka om stöd för att bygga idrottsanläggningar.</p>
<p><strong>Projektstöd inkludering</strong></p>
<p>Idrottsföreningar kommer även framåt ha möjlighet att söka projektstöd för att inkludera nyanlända i föreningsverksamheten. Detta söks via IF:s distriktsidrottsförbund.</p>
<p><strong>Projektstöd barn- och ungdomsidrott</strong></p>
<p>Det kommer fortfarande vara möjligt att söka stöd för att utveckla barn- och ungdomsverksamheten. Från 2020 kommer det gå att söka projektstöd genom Badminton Sweden och föreningens distriktsidrottsförbund inom följande tre övergripande områden:</p>
<ul>
<li>Idrottssvaga områden (enbart via Distriktsidrottsförbunden)</li>
<li>Få fler ungdomar att stanna kvar inom den organiserade idrotten</li>
<li>Utbildade barn- och ungdomsledare</li>
</ul>
<p>Mer detaljerad information kommer i början av februari 2020.</p>
<p><strong>Idrottslyftet</strong></p>
<p>Idrottslyftet som program och begrepp försvinner. Ambitionen med Idrottslyftet finns dock kvar även om det ekonomiska stödet delats upp i ett par olika områden för en tydligare struktur och för att säkerställa att resurserna används på bästa sätt. De medel som idrottsföreningarna har kunnat ansöka om finns kvar, men har fördelats på stöden ovan.</p>
<p>Målet med förändringarna i stort är att idrotten ska nå fler, att fler ungdomar ska idrotta längre, en jämställd idrott prioriteras och att alla kan vara med oavsett förutsättningar.</p>
<p> <em>(Text från RF.se) </em></p>
  
  <div class="text-gray-400"> Publicerad: 2020-01-30</div>
  

    </main>

</body>

</html>