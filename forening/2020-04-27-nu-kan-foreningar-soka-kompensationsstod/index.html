<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nu kan föreningar söka kompensationsstöd</h1>
  <div class="mb-2 text-xl">Regeringen gav den 20 mars beskedet att ett stödpaket på 500 miljoner kronor avsätts för att kompensera idrottsrörelsen till följd av coronapandemin. Här är riktlinjer för idrottsföreningar som vill söka kompensationsstöd.
  </div>
    <p>Syftet med stödet är att ge idrottsföreningar förutsättningar att överleva och fortsatt kunna bedriva idrottsverksamhet och evenemang. Särskilt viktigt är att värna idrottsverksamhet och evenemang som bedrivs för och till förmån för barn- och ungdomsidrotten.</p>
<ul>
<li>Resurserna ska i första hand kompensera för kostnader och förlorade intäkter som uppstått kring verksamhet och evenemang för barn- och ungdomar. Detta i enlighet med både idrottsrörelsens och statens syfte med idrottsanslaget.</li>
<li>I andra hand bör verksamhet som genomförs där en majoritet av överskottet är tänkt att nyttjas för barn- och ungdomsidrotten kompenseras.</li>
</ul>
<p>Stöd kan även tilldelas föreningsverksamhet som <b>inte</b> avser barn- och ungdomsidrott, om föreningens överlevnad och framtida verksamhet är hotad.</p>
<p><b>Ansökan</b></p>
<p>Ansökan sker via Idrottsmedel i IdrottOnline. <b>Ansökan öppnar 1 maj och avslutas 15 maj.</b> Observera att förlorade intäkter eller merkostnader för föreningen under den aktuella perioden (12 mars till 30 juni) måste uppgå till minst 15 000 kr totalt.</p>
<p><b>Förening kan söka stöd för följande:</b></p>
<ul>
<li>Evenemang och verksamhet, enligt nedanstående punkter, som föreningen ansvarar för och som påverkats ekonomiskt under perioden 12 mars till 30 juni 2020.</li>
<li>Faktiska merkostnader som inte kunnat undvikas när evenemang/verksamhet har ställts in, reducerats i omfattning eller skjutits upp.</li>
<li>Uteblivna intäkter som inte kan fås igen för verksamhet och/eller evenemang som ställts in eller genomförts med reducerat deltagande/publik.</li>
<li>Uteblivna intäkter för föreningsverksamhet där intäkter för att delta tas in löpande. Exempelvis deltagarintäkter som banhyra, greenfeespel och lektionsverksamhet.</li>
</ul>
<p><b>Förening kan inte få stöd för följande:</b></p>
<ul>
<li>Ersättning för lön eller arvode.</li>
<li>Uteblivna intäkter från sponsor- och mediaavtal.</li>
<li>Verksamhet och evenemang där det inte förväntats någon intäkt eller att framtida verksamhet inte drabbas, till exempel inplanerade träningsläger som inte har ett budgeterat överskott eller logi- och resekostnader i samband med matcher som ställts in.</li>
<li>Föreningsdriven verksamhet och evenemang <a href="https://www.rf.se/globalassets/riksidrottsforbundet/nya-dokument/mediearkiv/bidrag-och-stod/tilldelade-stod/regelverk/bilaga-1-verksamhet-och-evenemang-som-sf-ansvarar-for.pdf" target="_blank" title="Dokument Bilaga till regelverk">enligt bilaga 1</a> där respektive specialidrottsförbund (SF) ansvarar för ansökan inom ramen för <a href="https://www.rf.se/bidragochstod/Bidrag/kompensationsstodtillspecialidrottsforbund/" title="Sida RF Kompensationsstöd SF">Kompensationsstöd till SF</a>.</li>
</ul>
<p><b>Förening måste redovisa följande:</b></p>
<ul>
<li>Vilken verksamhet och vilka evenemang som påverkats. Detta måste verifieras genom exempelvis styrelseprotokoll eller annan liknade källa.</li>
<li>Varje ansökan om kompensation ska innehålla verifieringar av kostnader och förväntade intäkter.</li>
<li>Vid ansökan om intäktsbortfall för verksamhet och evenemang måste budgeterade intäkter och förväntade kostnader samt tidigare års ekonomiska utfall av dessa bifogas med ansökan.</li>
<li>Eventuella minskade kostnader i verksamheten.</li>
<li>Eventuellt stöd från kommun, region eller myndighet som direkt eller indirekt erhållits eller förväntas erhållas under perioden.</li>
</ul>
<p><a href="https://www.rf.se/globalassets/riksidrottsforbundet/nya-dokument/mediearkiv/bidrag-och-stod/tilldelade-stod/regelverk/regelverk-kompensationsstod-if-2020-04-20.pdf" target="_blank" title="Dokument Regelverk Kompensationsstöd IF">Regelverk för Kompensationsstöd IF</a></p>
<p><a href="https://www.rf.se/globalassets/riksidrottsforbundet/nya-dokument/mediearkiv/bidrag-och-stod/tilldelade-stod/regelverk/bilaga-1-verksamhet-och-evenemang-som-sf-ansvarar-for.pdf" target="_blank" title="Dokument Bilaga till regelverk">Bilaga 1</a></p>
<p>För frågor om kompensationsstödet och ansökan, kontakta <a href="mailto:corona@rfsisu.se" title="Skyddad adress">corona@rfsisu.se</a> <br />eller Claes Johansson på Svenska Badmintonförbundet. 070-768 27 40, claes.johansson@badminton.nu.</p>
  
  <div class="text-gray-400"> Publicerad: 2020-04-27</div>
  

    </main>

</body>

</html>