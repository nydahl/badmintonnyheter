<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nytt projekt ska få fler att träna badminton</h1>
  <div class="mb-2 text-xl">Badminton Sweden har fått 430.000 kr från Svenska Spel och Riksidrottsförbundets Framåtfond för projektet Badminton hela livet/Everyone can play.
  </div>
    <p class="paragraph">Svenska Badmintonförbundet är ett av tio specialidrottsförbund som beviljas medel ur Framåtfonden våren 2020. Projektet <strong>Badminton hela livet</strong> har som mål att erbjuda organiserad badmintonträning för fler, framför allt hoppas Badminton Sweden att nå ut till målgrupperna äldre ungdomar (15-25 år), vuxna (25-65 år) och personer över 65 år i Sverige. </p>
<p>– Genom projektet vill vi erbjuda och implementera organiserad badmintonträning med fokus på rörelseförståelse. Vi riktar oss främst till äldre ungdomar, vuxna samt äldre över 65 år. Idag har vi få föreningar som erbjuder organiserad föreningsverksamhet med träningsgrupper för dessa målgrupper om man inte är en tävlingsspelare, säger Claes Johansson, förenings- och distriktsutvecklare på Svenska Badmintonförbundet.</p>
<p>Varje år avsätter Svenska Spel 7,3 miljoner kronor till fonden som specialidrottsförbund kan söka medel ur för att genomföra projekt som ska få fler i rörelse och locka fler till den organiserade idrotten. </p>
<p>– Bidraget från Framåtfonden betyder oerhört mycket för Badminton Sweden och vår idrott. Med bidraget får vi möjlighet att stödja föreningarna med att utveckla föreningsverksamhet för nya målgrupper, säger Claes Johansson.</p>
<p class="paragraph">Framåtfonden är en del av projektet Framåt för fler i rörelse som sedan 2017 drivs gemensamt av Svenska Spel och Riksidrottsförbundet. Målsättningen är att förbättra folkhälsan genom att få fler i rörelse. Läs mer om Framåt för fler i rörelse: <a href="https://om.svenskaspel.se/sponsring/framat-for-fler-i-rorelse/">https://om.svenskaspel.se/sponsring/framat-for-fler-i-rorelse/</a></p>
  
  <div class="text-gray-400"> Publicerad: 2020-04-06</div>
  

    </main>

</body>

</html>