<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Niklas ny ordförande i MBF - tack Åsa!</h1>
  <div class="mb-2 text-xl">Efter 5 år som ordförande valde Åsa Hallafors på årsmötet efter många fina insatser att tacka för sig i Mellansvenkas styrelse. Till ny ordförande valdes Niklas Sandberg, tidigare ledamot under 7 år.
  </div>
    <p>MBF vill rikta ett stort tack till Åsa Hallafors för sina 5 år som ordförande i styrelsen. Åsa har drivit på arbetet i MBF med att hålla fokus på lägerverksamhet för barn & ungdomar i distriktet vilket varit mycket uppskattat hos många spelare och föreningar runt om i distriktet. Har även bidragit mycket till MBF's fokusområden Svenska Cupen och DM genom åren.  Nu när Åsas egna barn ej är aktiva längre var det dags att lämna vidare ordförandeposten.</p>
<p>Till ny ordförande valdes Niklas Sandberg, som har 7 år som ledamot i MBF's styrelse bakom sig. Här kommer en kort presentation från honom själv:</p>
<p>- Jag känner mig taggad på uppgiften att ta över som ordförande i MBF. Jag har varit med under många år i MBF nu och varit nära både Åsa och övriga i styrelsen så finns mycket erfarenhet samlat därifrån. Jag har varit i badmintonsfären i 20 år nu (tiden går uppenbarligen!) både som spelare, ledare och styrelseledamot i BMK Carlton, så en del känner nog igen mig från hallarna genom åren. Jag arbetar till vardags, sen fem år tillbaka, även som klubbchef i Örebro BMK så det blir mycket badminton!  <br /><br />- Vi är ett stabilt gäng i styrelsen med Henrik Åslund som kassör och Linda Östlund som varit med i flera år nu, och så har vi Åsa Kastbom som varit med 1 år och Anna Jörholt som är ny in i styrelsen precis. Vi ska jobba på att få in ytterligare namn - så om någon är intresserad är det bara att höra av sig!      <br /><br />- Nu blir det fullt fokus på Svenska Cupen som spelas i helgen (8-10 april). MBF har 19 spelare med samt ett stabilt coachgäng. Blir kul att det äntligen blir Svenska Cupen igen efter corona-uppehållet. Blir även kul att få se Lag SM finalen som spelas på lördagen. Vi hoppas på en rolig helg i Uppsala!<br /><br />- Vi har även startat ett Instagramkonto för att attrahera den lite yngre målgruppen att få upp ögonen för MBF! Det blir perfekt inför Svenska Cupen helgen. Kontot heter "mellansvenska_bf" följ för att hänga med i vad som händer från MBF-håll! Tillsammans kan vi göra badmintonen starkare i distriktet. </p>
<p><strong>MBF-Styrelsen 2021/2022<br /></strong>Niklas Sandberg, ordförande <br />Henrik Åslund, kassör <br />Linda Östlund, ledamot<br />Åsa Kastbom, ledamot<br />Anna Jörholt, ledamot</p>
  
  <div class="text-gray-400"> Publicerad: 2022-04-06</div>
  

    </main>

</body>

</html>