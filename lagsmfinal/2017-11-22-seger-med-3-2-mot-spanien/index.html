<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Seger med 3-2 mot Spanien</h1>
  <div class="mb-2 text-xl">På U17-EM fortsätter det svenska laget att prestera bra. Vinst mot Spanien med 3-2, men mycket jämnt och vinst i både damdubbel och mixed i tre set. Nu väntar gruppfinal mot Finland onsdag kl. 18.00.
  </div>
    <p>Det blev en spännande match för det svenska U17-laget. På förhand var det sagt att Spanien hade en stark HS och HD, så det var ett måste att vinna de tre övriga matcherna.</p>
<p>Det började bra med vinst för Isabelle Grafsund i DS med 21-6 21-11. Sedan vann den spanska herrsingeln, som är en av Europas bästa, över Ludvig Petre Olsson med 21-11, 21-14 och då var det utjämnat till 1-1.</p>
<p>Den viktiga DD med Edith Urell/Cecilia Wang började inte bra och förlust i första set med 13-2, och Edith/Cecilia låg även under i slutet på andra set. Edith/Cecilia hittade dock ett bättre spel och lyckades vända matchen till vinst med 21-18 21-17. I herrdubbeln blev det en jämn match för Joel Hansson/Jacob Ekman, förlust till slut i tre set efter vinst i första set 21-17 17-21 17-21.</p>
<p>Den avgörande mixeden vid ställningen 2-2 blev även den en jämn match. Förlust för Gustav Björkler/Edith Urell i första set med 18-21, vinst i andra med 21-19 efter underläge med 8-11 och sedan en bra avslutning i slutet på tredje som blev 21-15.</p>
<p>Vinst med 3-2 och pulsen var tillbaka på det normala för spelare och tränare.</p>
<p>- En riktigt rysare, nu tar vi det lite lugnt någon timma och äter lite mat, innan vi sätter fokus och börjar förberedelserna för matchen mot Finland, kommenterar FK Kristin Evernäs</p>
<p>Schweiz vann mot Finland med 3-2, så i gruppen har nu både Finland och Schweiz en vinst var och Sverige har två vinster. Sverige har dock ett bra utgångsläge, eftersom man vann med 4-1 mot Schweiz. </p>
<p>Matchen mot Finland startar kl. 18.00 då spelar även Schweiz mot Spanien.</p>
<p>Länk till streaming youtube: <a href="https://www.youtube.com/watch?v=oS9QW76mxQY" target="_blank">EMYOUTUBE</a></p>
<p>Länk till U17-lagets egen facebooksida: <a href="https://www.facebook.com/U17BadmintonSweden/?fref=ts">U17EMSVERIGE</a></p>
<p><strong>Onsdagens matcher:</strong></p>
<p>09:00 Sverige - Spanien 3-2</p>
<p>18:00 Sverige - Finland </p>
<p>18:00 Schweiz - Spanien</p>
<p>Länk till lottning och resultat: <a href="https://bwf.tournamentsoftware.com/sport/matches.aspx?id=5D3F86AD-0BBF-4AE9-91C1-E97DF418E040" target="_blank">EMTEAM</a> </p>
  
  <div class="text-gray-400"> Publicerad: 2017-11-22</div>
  

    </main>

</body>

</html>