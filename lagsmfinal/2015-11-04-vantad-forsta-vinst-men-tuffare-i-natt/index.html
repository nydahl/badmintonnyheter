<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Väntad första vinst - men tuffare i natt</h1>
  <div class="mb-2 text-xl">De svenska ungdomarna besegrade sina nordiska vänner från Island i lagspelet i Junior-VM-premiären. Till slut blev segern ganska komfortabla 5-0. Men om bara några timmar väntar England.
  </div>
    <p>Men inledningen såg oroväckande ut. Den nykomponerade mixeden med Moa Sjöö och Carl Harrbacka fick inte spelet att stämma inledningsvis, samtidigt som islänningarna spelade riktigt bra. Vid ställningen 15-21, 8-11 sågs många oroliga blickar på läktaren. Från 11 i andra set fick Moa och Carl dock igång spelet och kunde defilera till 21-14. Många andades ut och trodde tredje skulle bli en transportsträcka, men icke, islänningarna hängde med hela vägen men till slut lyckades Moa och Carl ta hem segern efter 21-18 i tredje. Starkt gjort trots allt då det finns mycket nerver i en VM-premiär.</p>
<p>Sedan var dramatiken i lagmatchen i stort sett över. Viktor Aglinder briljerade med snabbt och varierande spel och trots tre bortdömningar vann han ohotat i två raka set. Mycket stabil premiär av Viktor som bådar gott inför fortsättningen.</p>
<p>Elin Svensson fortsatte i damsingel med att vinna komfortabelt i två raka set. Med Elins seger var ställningen 3-0 och lagvinsten var klar. Elin klagade efteråt på att hallen varit i trögaste laget, vi är dock alla övertygade om att det var Elins snabba fötter som var ”problemet”.</p>
<p>I gruppspelet slutar inte lagmatcherna när något lag vunnit utan spelet går vidare och alla matcher spelas klart.</p>
<p>Därför klev Carl Harrbacka och Viktor Aglinder sedan in i herrdubbeln och spelade respektlöst. Seger även här i två raka set, även om andra blev väl hårt efter att grabbarna tappat fyra setbollar. Till slut ändock seger med 24-22.</p>
<p>Slutligen avslutades lagmatchen med en pulverisering i damdubbeln. Emma Karlsson och Johanna Magnusson var totalt överlägsna sina isländska motståndare. 21-4, 21-7 säger allt om tjejernas överlägsenhet.</p>
<p>Fina 5-0 och fina ord av FK Peter Kapetz som summerar matchen efteråt och ger alla ett stort PLUS för sina prestationer. Peter är glad över att spelarna gör jobbet på varje boll och använder huvudet på rätt sätt. Resultatet bådar gott inför fortsatta matcher, nu närmast England klockan 19.00 lokal tid, 01.00 i natt svensk tid.</p>
<p>Laguppställningen inför Englandsmatchen är inte publicerad än, men England är stora favoriter i herrdubbel och mixeddubbel där deras stjärna Ben Lane styr det mesta av spelet. Dessa matcher känns svåra men i övriga tre matcher har vi stor chans och i en eller ett par av dem kan vi till och med räkna oss som favoriter.</p>
<p>I bägge de två senaste ungdomsmästerskapen med denna årskull, U17 EM 2014 i Turkiet och U19 EM i Polen i våras, har vi tappat med 2-3 mot ett likvärdigt engelskt lag. I bägge dessa matcher har Ben Lane tagit två av Englands segrar. En oviss natt väntar för er därhemma. England som är seedade är favoriter, men frågar ni mig tror jag att vi vänder på siffrorna i natt. 3-2 till Sverige blir mitt tips!</p>
  
  <div class="text-gray-400"> Publicerad: 2015-11-04</div>
  

    </main>

</body>

</html>