<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Stipendium till Moa Sjöö</h1>
  <div class="mb-2 text-xl">- Vilken chock, jag är verkligen glad och överraskad. Det säger Fyrisfjäderns talang Moa Sjöö, 18 år, som får Uppsala kommuns elitidrottsstipendium för 2015.
  </div>
    <p>När Moa Sjöö i går var på gymet i Uppsala stod det plötsligt en person från kommunen framför henne. ”Är det du som är Moa Sjöö”, frågade personen, och berättade sedan att Moa fått stipendiet.</p>
<p>- Det var nog ett år sedan jag sökte, så jag hade nästan glömt bort det. Det är också ett seniorstipendium så jag trodde inte att jag som är junior skulle ha stor chans, trots vinsten i damdubbel vid Senior-SM förra säsongen, berättar Moa.</p>
<p>Så här skriver kommunens Idrotts- och fritidsnämnd i sin motivering:</p>
<p>”Moa Sjöö har genom sin hängivenhet till idrottandet skapat sig själv möjlighet till att mäta sig med Sverigeeliten inom damdubbel och mixeddubbel. Hängivenheten kryddat med hennes starka vilja ger henne goda förutsättningar att lyckas även internationellt.”</p>
<p>Stipendiet är på 40 000 kr – pengar som kommer väl till pass.</p>
<p>- Jag tänker främst använda dem till att kunna delta i fler internationella tävlingar. Jag vill tävla än mer utomlands än på de tävlingar som förbundet kan betala, säger Moa.</p>
<p>Hon har en intensiv säsong framför sig i U19. Bland annat ska hon till Junior-VM i Peru i november - dit hon åker med sin damdubbelpartner Elin Svensson från Askim och sin mixedpartner Morgan Lidman från Skogås.</p>
<p>- Det blir naturligtvis tufft att möta alla de bästa asiatiska spelarna, men jag hoppas att vi ska kunna visa att vi är med på riktigt, att vi finns ordentligt på badmintonkartan.</p>
<p>Samträningen med Elin är inte så lätt att sköta med tanke på att det är en hel del mil mellan Uppsala och Göteborg.</p>
<p>- Men Elin har ett schema så att hon ska kunna komma upp till Uppsala ett antal gånger före Junior-VM så att vi får riktigt bra samträning. Det är oerhört viktigt inför VM, berättar Moa.</p>
<p>Vilka är dina styrkor och svagheter som spelare?</p>
<p>- Jag tycker att jag är ganska smart när jag spelar. Jag läser spelet bra och har en tanke med vad jag gör. Sedan är jag positiv och peppar min partner och mig själv på banan, säger hon.</p>
<p>- Svagheterna är snabbhet och explosivitet. Där vill jag bli bättre, och jag jobbar hårt med det nu.</p>
  
  <div class="text-gray-400"> Publicerad: 2015-09-03</div>
  

    </main>

</body>

</html>