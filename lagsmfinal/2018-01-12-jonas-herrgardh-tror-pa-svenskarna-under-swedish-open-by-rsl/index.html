<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Jonas Herrgårdh tror på svenskarna under Swedish Open by RSL</h1>
  <div class="mb-2 text-xl">Internationella toppspelare gästar SWOP med sikte på seger. Längs vägen stöter de dock på en rad hungriga hemmaspelare som vill visa upp sig i Lund.− Vi har bra chanser i framförallt damdubbel och herrdubbel men även i mixed, säger Jonas Herrgårdh.
  </div>
    <p>Stortävling på hemmamark är ett gyllene tillfälle för många spelare. Inte minst för de som kan ta chansen att skrälla menar Jonas Herrgårdh.</p>
<p>− Det är förstås kul för alla svenska spelare att vara på hemmaplan. Men för de allra bästa tror jag inte det betyder så mycket spelmässigt. Däremot kan det betyda mycket för de som är utanför landslaget och inte tävlar så mycket internationellt. För dem finns här möjligheter att höja sig och det kommer vi att se främst i kvalet men även i huvudturneringen tror jag.</p>
<p>Överlag tror Jonas Herrgårdh på en jämn tävling i flera kategorier, framförallt i damsingel och mixeddubbel är det svårt att förutse vinnaren. Utöver de mer namnkunniga finns en rad danska spelare som håller hög nivå.</p>
<p>Bland svenskarna finns ett flertal spelare och par som vill blanda sig i finalstriderna. Störst chans finns antagligen i damdubbel där Sverige har två starka par. Dels 2017 års guldmedaljörer på Junior-EM - Johanna Magnusson/Emma Karlsson som är tredjeseedade i tävlingen. Dels det relativt nykomponerade paret Amanda Högström/Clara Nistad.</p>
<p>− Det är två par som kan ta sig till final. Under hösten har de gjort fina resultat, bland annat tog de sig båda till semifinal i Italian International i december vilket är en tävling på en ännu högre nivå än Swedish Open, säger Jonas Herrgårdh.</p>
<p>Klart bäst rankade i damdubbel är Anne Tran/Emilie Lefel (FRA). De har nivån för att kunna vinna hela tävlingen men utmanas även av flera duktiga danska par.</p>
<p>Också i herrdubbel har Sverige fina chanser att nå långt genom färska duon Richard Eidestedt/Carl Harrbacka, rankade som nummer tio inför tävlingen.</p>
<p>− De har nivån i sig men har bara spelat två tävlingar tillsammans, säger Jonas Herrgårdh.</p>
<p>Att Eidestedt/Harrbacka kan prestera på hög nivå visade de inte minst under Italian International då de nådde kvartsfinal men där blev utslagna i en ytterst jämn match (19-21, 19-21) mot det skotska paret Campbell/Machugh som är förstaseedade i Lund.</p>
<p>I mixeddubbel är det svenska paret med bäst meriter Richard Eidestedt/Clara Nistad, men det finns fler svenska eller halvsvenska par som går direkt in i huvudtävlingen. Bland andra finns Louise Eriksson i par med danske Steve Olesen rankade som nummer två inför tävlingen.</p>
<p>− Mixeden är öppen med många jämna par. Eidestedt/Nistad räknas med bra möjligheter men det finns flera svenskar bakom dem som kan utmana, säger Jonas Herrgårdh.</p>
<p>I singelspelet är konkurrensen desto tuffare för svenskarna enligt Jonas Herrgårdh. På herrsidan är Jacob Nilsson och Felix Burestedt de som kliver direkt in i huvudtävlingen som nummer 11 respektive 12.</p>
<p>− En duktig spelare som kan vinna tävlingen är Lucas Claerbout (FRA), men det finns många som han måste besegra på vägen, menar Jonas Herrgårdh.</p>
<p>På damsidan är tävlingen den på förhand allra jämnaste. De svenskar med bäst ranking till Lund är Ashwathi Pillai och Rebecca Kuhl. Ska de nå långt får de dock tampas med en grupp spelare som har likvärdig ranking.</p>
<p>− De som på förhand slåss om segern är Julia Duwall Jacobsson (DEN), Clara Azurmendi (ESP), Gayle Maulette (NED). Lite bakom är Sorya de Visch Eijbergen (NED) som kan överraska, säger Jonas Herrgårdh.</p>
<h4>Spelschema Swedish Open presented by RSL:</h4>
<table border="0">
<tbody>
<tr>
<td><strong>Tor 18 jan</strong></td>
<td>kl. 9</td>
<td>Kvalspel</td>
</tr>
<tr>
<td><strong>Fre 19 jan</strong></td>
<td>kl. 9</td>
<td>Runda 1 och 2</td>
</tr>
<tr>
<td><strong>Lörd 20 jan</strong></td>
<td>kl 10</td>
<td>Kvartsfinaler</td>
</tr>
<tr>
<td> </td>
<td>kl.17</td>
<td>Semifinaler</td>
</tr>
<tr>
<td><strong>Sön 21 jan</strong></td>
<td>kl. 12</td>
<td>Finaler</td>
</tr>
</tbody>
</table>
<p>Seedningar och lottningar hittar du här: <a href="https://bwf.tournamentsoftware.com/sport/matches.aspx?id=68115587-A7BC-4D93-AD52-283213B54064" target="_blank">Swedish Open 2018</a></p>
  
  <div class="text-gray-400"> Publicerad: 2018-01-12</div>
  

    </main>

</body>

</html>