<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Lag-SM-finalen spelas i Uppsala</h1>
  <div class="mb-2 text-xl">Nu står det klart att lag-SM-finalen 2018 kommer att spelas lördag 21 april i IFU Arena i Uppsala.
  </div>
    <p>Efter att finalen under flera år avgjorts i Solnahallen så flyttas den till Uppsala och IFU Arena. Svenska Badmintonförbundet har valt att lägga finalen i Uppsala då det är en stad där badmintonintresset är högt och Fyrisfjädern som arrangerar finalen har mångårig arrangemangsvana.</p>
<p>Det är också med anledning av de sjunkande publiksiffrorna de senaste åren som arrangemanget flyttas.</p>
<p>− Vi vill bryta trenden och fylla arenan med publik. Vi ser fram emot finalen där hela badmintonsverige får möjlighet att se årets höjdpunkt då de svenska lagmästarna ska koras, säger Peter Sidvall som är förbundsstyrelsen tävlingsansvarige.</p>
<p>Finalen kommer att avgöras i samband med Svenska cupen som spelas i Uppsala samma helg. Spelare och ledare som finns på plats i Uppsala under cupen kommer även att bjudas in till lag-SM-finalen för att få ta del av högklassig badminton.</p>
<p>− Att våra unga spelare som deltar i Svenska cupen kan se finalen hoppas vi blir en bra inspiration att fortsätta satsa med vår fantastiskt roliga och spännande sport, säger Peter Sidvall.</p>
<p>Att finalen spelas samtidigt som Svenska Cupen innebär att oavsett vilka lag som slåss om SM-titeln så kommer det att finnas supportrar från regionen på plats.</p>
<p>Med anledning av att lag-SM-finalen spelas lördag eftermiddag/kväll så startar Svenska cupen redan på fredag 20 april klockan 15. Det eftersom deltagare och ledare ska få chansen att ta del av badminton på yttersta nivå och kunna bidra till en fin finalatmosfär.</p>
<p>Ingen deltagare på Svenska cupen kommer behöva ytterligare övernattning utan alla kan ta sig dit på speldagen.</p>
<p>Mer information om lag-SM-finalen kommer att publiceras på Badminton Swedens hemsida framöver.</p>
  
  <div class="text-gray-400"> Publicerad: 2017-10-06</div>
  

    </main>

</body>

</html>