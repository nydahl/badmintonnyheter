<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Umeå vann dramatisk nyckelmatch</h1>
  <div class="mb-2 text-xl">Dramatiken i SBL bara ökar. Umeå tog på tisdagskvällen en viktig 4-3-seger mot Skogås. Medan Trollhättan betydligt enklare vann över Spårvägen. Det betyder att tre lag intensivt jagar två slutspelsplatser.
  </div>
    <p>På måndagskvällen var det start för Mellanserie B i Svenska Badmintonligan (SBL). I Umeå var hemmalaget i princip piskat att vinna över Skogås för att realistiskt sett ha chans på att ta någon av de två översta platserna i serien, vilket betyder kvartsfinalspel.</p>
<p>Och Umeå, som i grundserien förlorade med 3-4 på bortaplan mot Skogås, fick sin så efterlängtade revansch och seger.</p>
<p>Fem av de sex ordinarie delmatcherna slutade med klara segrar. Bland annat så vann Gabriel Ulldahl första herrsingel mot Douglas Lidman med 3-1 i set. Gabriel imponerade med tajt nätspel och fint maskerade slag.</p>
<p>En delmatch blev mycket dramatisk, nämligen damdubbel. Där låg Umeås Klara Johansson/Olivia Wänglund under med 0-2 i set mot Skogås Irina Andersen/Amanda Lagehäll innan de lyckades vända – och det med minsta möjliga marginal. Femte och avgörande set slutade 11-10 till hemmalaget.</p>
<p>Klara Johansson blev sedan den stora segerorganisatören i Umeå. Tillsammans med Jonathan Forsberg tog hon en säker seger i mixed, vilket gav 3-3 och Golden set.</p>
<p>Golden set avgjordes också i mixed – en match där Skogås valde att sätta in duktiga danskan Irina Andersen ihop med Calle Harrbacka. Men det hjälpte inte. Klara och Jonathan dominerade Golden set med klokt nätspel och kraftfulla attacker, och de vann till slut med 11-7.</p>
<p>Det var för övrigt den första Golden set-vinsten på hemmaplan för Umeå, som tidigare förlorat två gånger i grundserien med knappa 3-4 .</p>
<p>I den andra matchen dominerade Trollhättan hemma mot Spårvägen. Slutresultat blev 5-1 till Trollhättan, som tog sin allra första vinst på hemmaplan i SBL.</p>
<p>Resultaten betyder att Trollhättan nu toppar Mellanserie B, tätt följda av Skogås och Umeå, medan Spårvägen fortfarande har noll poäng.</p>
<p>Den 16 januari fortsätter SBL. Då är det full omgång, med spel i båda Mellanserie A och B. Bland annat möts Trollhättan-Umeå i en mycket avgörande match i jakten på slutspelsplatserna.</p>
<p>Här hittar ni resultat och tabeller i SBL: <a href="http://scoreboardlive.se/">Mellanserie A och B</a></p>
  
  <div class="text-gray-400"> Publicerad: 2018-01-09</div>
  

    </main>

</body>

</html>