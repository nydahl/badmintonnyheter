<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Debatten är igång!</h1>
  <div class="mb-2 text-xl">Maria Nilsson svarar på Kent Kottes debattartikel om tidig elitsatsning.
  </div>
    <p>Du kan läsa Kent Kottes <a href="http://iof1.idrottonline.se/SvenskaBadmintonforbundet/Nyheter/BadmintonSweden/Tidigelitsatsningarnodvandig/">debattartikel här</a>. I den artikeln kan du även kommentera direkt -både Kents och Marias inlägg.</p>
<p>Vill du skriva ett längre svar kan du precis som Maria gjort nedan skicka detta till<a href="mailto:simon.ottosson@badminton.nu">simon.ottosson@badminton.nu</a> och <a href="mailto:jonathanfalck4@gmail.com">jonathanfalck4@gmail.com</a> för att få det publicerat.</p>
<p> </p>
<p><strong>Svar till Kent Kotte från Maria Nilsson</strong></p>
<p> </p>
<p>Det är klart att barn ska få tävla. De tävlar i allt hela tiden. Vem som springer snabbast till bilen, vem som äter flest pepparkakor osv. Utmaningen i dagens tävlande är formen på tävling där vi från U9 använder samma form på tävling som de bästa spelarna i världen har på OS. Det innebär i dagsläget att alla inte får lika många matcher och att det alltid blir samma vinnare som koras där vinnaren oftast har kommit längre i sin fysiska utveckling och kan både slå hårdare och springa snabbare. Vi mäter alltså fysisk utveckling i unga åldrar vid tävling.</p>
<p>Att kunna slå långa slag i U9-U11 innebär i princip alltid vinst och då är frågan om vinnaren har utvecklat en god teknik eller enbart är stark utan en god teknik? Det kanske är så att förloraren på andra sidan har en bättre teknik men inte kan slå lika långt än vilket kan innebär att förloraren slutar för att den aldrig får möjlighet att vinna och vinnaren kommer i längden med sin sämre teknik inte heller utvecklas eftersom han inte kan förstå varför han ska träna teknik eftersom han i dagsläget vinner på att vara stark. Istället bör vi skapa tävlingsformer där alla individer någon gång kan få känna sig som vinnare där vi har <strong>uppmärksamhet på färdigheter</strong> vi vill utveckla och kvalitetssäkra i unga åldrar, exempelvis springa, hoppa, kasta, landa, fånga, teknik m.m vilket skapar förutsättningar för långsiktighet. Och då bör vi fundera på om den form vi har idag är mest lämplig eller om vi kan hitta olika former av tävling där fler väljer att stanna kvar längre (så många som möjligt så länge som möjligt utifrån individens förutsättningar).  </p>
<p> </p>
<p>Hur kan vi erbjuda en tävlingsform så att alla får spela lika många matcher?</p>
<p>Hur kan vi skapa en större variation i tävlingsformen så att vi kan kora fler vinnare baserat på färdigheter?</p>
<p> </p>
<p>När det gäller tidig elitsatsning (specialisering) eller inte så anser jag att barn ska vara så fysiskt aktiva som möjligt, varje dag. Där vi som tränare och ledare ska ha uppmärksamhet på att ge individen en så<strong> allsidig</strong> träning som möjligt för att kunna skapa förutsättningar för långsiktighet både för att kunna ta framtida medaljer men också för att skapa fungerande friska hälsosamma människor som gillar att röra på sig ur ett folkhälsoperspektiv. Om vi har den uppmärksamheten med oss är det inte farligt att barn väljer en idrott. Risken med dagens tidiga specialisering är att träningen är ensidig och det bidrar inte till den långsiktighet vi behöver. Därför hoppas jag precis som Kent också att fler ledare och tränare vill ta del av nya utbildningsprogrammet för att öka sin kunskap och kompetens kring ovan.</p>
<p> </p>
<p>/Maria Nilsson</p>
<p> </p>
<p><em>Debatten hålls under Kent Kottes originalartikel, så vill du kommentera Marias text eller Kents artikel <a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/LagSM-final/Nyheter/BadmintonSweden/Nyhetsarkiv/tidigelitsatsningarnodvandig/">gör du det här</a>, under originalartikel.</em></p>
  
  <div class="text-gray-400"> Publicerad: 2015-12-15</div>
  

    </main>

</body>

</html>