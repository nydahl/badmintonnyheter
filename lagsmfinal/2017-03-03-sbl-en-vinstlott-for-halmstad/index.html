<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBL en vinstlott för Halmstad</h1>
  <div class="mb-2 text-xl">Nu är det dags för kvartsfinalerna i SBL. Nykomlingen Halmstad gläds åt att ta emot Kista på hemmaplan. - SBL har varit klart positivt för oss. Vi har fått mer uppmärksamhet och fler ungdomsspelare, säger lagledaren Niclas Rosengren.
  </div>
    <p>På söndag den 5 mars startar slutspelet i SBL (Svenska Badmintonligan). Med kvartsfinalerna Skogås – Spårvägen och Halmstad – Kista. Kvartsfinalerna avgörs i bäst av två lagmatcher. Exakta tider och länkar till resultatredovisning hittar du längre ned i artikeln.</p>
<p>Årets SBL är mer spännande och jämn är på länge. Det är tydligt att fler lag än tidigare satsar på seriespelet. Möjligheten att spela i flera länders högsta ligor har också gjort att starka utländska spelare har förstärkt några lag.</p>
<p>Nykomlingen Halmstad (bilden ovan) är ett sådant lag. Deras danska spelare Sofie Holmboe Dahl och Line Fleisher Nielsen har haft stor betydelse för att Halmstad slutade fyra i serien.</p>
<p>Niclas Rosengren ser fram emot mötet med Kista, ett lag som Halmstad vann med 4-2 över i grundserien. Men efter en tung start har Kista avslutat seriespelet starkt.</p>
<p>- Jag tror på en mycket jämn kvartsfinal. Men som nykomlingar väljer vi nog ändå att lägga över favoritskapet på Kista som var i SBL-final förra året, säger Niclas.</p>
<p>Han gläds åt att alla i Halmstads lag är friska, och särskilt åt att klubbens herrsingeletta Felix Burestedt är igång igen efter skada.</p>
<p>- Jag tror att herrsingel 1 och damdubbeln blir nyckelmatcher, säger Niclas.</p>
<p>Han är verkligen nöjd med lagets spel i Svenska Badmintonligan. Bara det faktum att klubben finns i SBL har betytt mycket. Som bäst har 250 åskådare kommit till hemmamatcherna, och klubben har fått mycket mer publicitet än tidigare. Lokaltidningen Hallandsposten skriver både före och efter varje match, Radio Halland har gjort inslag och även SVT:s Västnytt har varit på besök.</p>
<p>- Det är viktigt att badminton och klubbarna syns. Vi har till exempel fått många fler spelare i våra ungdomsgrupper som resultat av uppmärksamheten, berättar Niclas.</p>
<p>Som vanligt kommer Halmstads spelare att samlas två och en halv timme före match för att äta en gemensam middag (oftast pasta) i klubblokalen.</p>
<p>- Vi ska ladda maximalt. Det lovar jag, säger Niclas.</p>
<p>Här är datum och klockslag för kvartsfinalspelet. Vill du se laguppställningarna och följa resultaten är det bara att klicka på den aktuella matchen. Läs hemmalagens klubbsajter för att få veta om det eventuellt blir webb-TV-sändning från matcherna.</p>
<p><b>Söndag 5 mars:</b></p>
<p><a href="http://www.eltok.net/sb/tournament/show/402">Skogås - Spårvägen kl 15.30</a></p>
<p><a href="http://www.eltok.net/sb/tournament/show/405">Halmstad - Kista kl 13.50</a></p>
<p><b>Tisdag 14 mars:</b></p>
<p><a href="http://www.eltok.net/sb/tournament/show/403">Spårvägen - Skogås kl 18.30</a></p>
<p><b>Onsdag den 15 mars:</b></p>
<p><a href="http://www.eltok.net/sb/tournament/show/406">Kista - Halmstad kl 18.00</a></p>
<p>Exakta datum för semifinalerna är ännu inte fastställda, men kommer att meddelas inom kort. Finalen däremot avgörs i enda match – den 4 april i Solnahallen. </p>
<p>I årets ligaspel har man kopierat den danska modellen med Golden Set. Nu görs även en liknande anpassning vad gäller slutspelet. Alla matcher i kvarts- och semifinal avgörs i bästa av två matcher, med Golden set om matchkvoten efter två matcher är lika. Skillnaden i slutspelet är att Golden set inte spelas till 11, utan till 21 utan förlängning.</p>
<div>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Här kan du läsa de fullständiga reglerna för SBL och slutspelet</a></p>
</div>
  
  <div class="text-gray-400"> Publicerad: 2017-03-03</div>
  

    </main>

</body>

</html>