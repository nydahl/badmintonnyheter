<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Debatt: Äntligen kommer förslaget att spela med snabbare bollar</h1>
  <div class="mb-2 text-xl">Svenska ungdomar behöver träna med snabbare bollar för att kunna utmana andra europeiska konkurrenter. Det menar Roger Johansson som i ett debattinlägg utvecklar sina tankar efter att ha studerat Swedish Youth Games på nära håll.
  </div>
    <p>Helgen 15-17 september var jag referee på Swedish Youth Games i Malmö tillsammans med Patrik Andersson som var huvudreferee för BE-klassen U17.</p>
<p>Vi testade bollarna före spel och de hade en spridningsbild på ca 10-15 cm kring det första märket som anger lämplig längd på bollarna.</p>
<p>Efterhand som dagen gick och luften värmdes och utvidgades, blev bollarna något snabbare, men inte så mycket.</p>
<p>Spelare ville testslå för att känna på bollen. Några började vika var fjärde fjäder eftersom de ansåg att de kunde avgöra att bollen var för snabb. Vi spelade utan domare på 15 banor så det var ingen idé att förbjuda vikning eftersom det ändå inte kunde följas upp. Vid en av matcherna som jag följde lyfte spelarna ut bollarna ganska ofta och då skakar man förstås på huvudet på ett uppgivet sätt för att bollarna går ut.</p>
<p>Under och efter matchen inträffade något som jag anser är viktigt att förmedla till badmintonsverige.</p>
<p>Två coacher från den matchen jag hade följt kom fram. Först den ena och en kvart senare den andre dvs en från vardera sidan och sa följande:<br /> ”Vi måste lära oss att spela med snabbare bollar. Våra spelare klarar inte att möte spelare utomlands för de spelar med snabbare bollar”.</p>
<p>”Vi måste förbättra tekniken om våra spelare skall kunna spela med snabbare bollar. Vi måste lära oss ett modernare sätt att spela.”</p>
<p>När dessa rutinerade och kunniga coacher som dessutom i ett fall själv varit spelare på absolut högsta världsnivå säger så, betyder det något.</p>
<p>Äntligen säger jag.</p>
<p>Att det skall vara så svårt att acceptera att vi inte hänger med i utvecklingen utan fortfarande spelar och tränar in en långsam, omodern spelstil. ”Vi har kört hårt” är en vanlig kommentar, men vad har man egentligen tränat? Att slå hårt med stora racketrörelser verkar det. Flacka lobbar som seglar en halvmeter eller mer ut beroende på bollmärke eller vind i hallen. Men om man testar bollen så upptäcker man att hastigheten är korrekt för det är ett annat slag och en annan bollbana. Det är också sällan man ser att testningen av bollar går rätt till.</p>
<p> MEN NU känner jag mig lugn: Våra auktoriteter på området har konstaterat faktum:</p>
<p>”VI MÅSTE börja träna med snabbare bollar och anpassa tekniken och taktiken till det”. Det är många år för sent, men man kan ändra sig och snabbt ta igen det vi förlorat. Tex. kan vi titta på vad man gör i Spanien. Jag var där inför OS 92 och tränade ungdomar som skulle vara linjedomare. De få klubbar som fanns då var på motionsnivå. Spanien har på 25 år gått från att vara ett u-land till att ha en världsmästare. Det är något att fundera på för i Malmö hade man 12-15 ungdomar i U15- U17 så det kommer mer!</p>
<p><b>Den spanska modellen </b></p>
<p>I U17-klassen vanns herrsingelfinalen av Tomas Toledano (med betoning på e). Finalen spelade han mot en tysk spelare. Man såg redan från början att Toledano hade något speciellt. Han spelade enkelt, gjorde mycket få fel och agerade lugnt därför att han hade tid. Han tog initiativet och styrde spelet. Han skaffade sig övertag på motståndaren genom att placera bollen så att motståndaren bara hade ett par alternativ att returnera. Han hade mycket kort tolkningstid dvs. förstod vart den returnerade bollen skulle gå. Det är inte detsamma som kort reaktionstid eftersom den bara mäter hur snabbt man gör en förutbestämd rörelse. Toledano var mycket fokuserad dvs. inget slösande av energi på oväsentligheter och han hade en egen spelstrategi som han kunde variera under spelets gång. När jag pratade med tränaren, Adrian Corrales, berättade han att man tränar strategiskt tänkande; ”det är vår styrka”.</p>
<p>Adrian avslöjande också en annan sak. Just nu fokuserar vi på singel för vi har inte resurser och kompetens att satsa på alla discipliner. Jag tror att de lyckas med detta utan att ha stora ekonomiska resurser. Och jag tror de har coacher som är välutbildade i fysiologi och biomekanik och arbetar med strategier BÅDE på träning och tävling. I coaching-pauserna talar Toledano själv om hur han har tänkt fortsätta att spela. Min slutsats är att vi skall sluta att skylla på för små resurser. Det hjälper nog inte när man ändå inte vet vad man skall göra.</p>
<p> </p>
<p>Från en trevlig och upplevelserik helg i Skåne.</p>
<p><strong>Roger Johansson, referee</strong></p>
<p> </p>
<p>Tycker du som Roger? Eller har du kanske en helt annan åsikt? Fortsätt debattera i kommentarsfältet nedan eller skriv ett längre svar som du skickar till <a href="mailto:martin.ridderstolpe@badminton.nu">martin.ridderstolpe@badminton.nu</a>.</p>
<p>Sugen på fler badmintondiskussioner? Fler artiklar hittar du i <a href="http://iof1.idrottonline.se/IdrottOnlineForbund/Badminton/svenskabadmintonforbundet/Debatt/">Debattarkivet</a>.</p>
<p><em>Debattinlägget är författarens egna åsikter och är inte uttryck för Badmintonförbundets åsikter.</em></p>
<p> </p>
  
  <div class="text-gray-400"> Publicerad: 2017-10-18</div>
  

    </main>

</body>

</html>