<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Täby och Halmstad vann</h1>
  <div class="mb-2 text-xl">Täby vann Stockholmsderbyt och Halmstad visade än en gång att laget är en mycket stark nykomling.
  </div>
    <p>På måndagskvällen spelades två matcher i Svenska Badmintonligan (SBL): Täby-Skogås 4-2 och Spårvägen-Halmstad 1-5.</p>
<p>Skogås har börjat SBL starkt, men på hemmaplan drog Täby det längsta strået. Flera matcher var tuffa och jämna. Till exempel gick herrsingel 1 till ett femte och avgörande set, där Täbys Hermansah till slut vann mot Skogås Douglas Lidman.</p>
<p>Nykomlingen Halmstad fortsätter att imponera och bortavinsten mot Spårvägen var övertygande. Inte minst har Halmstad två starka kort i Sofie Holmboe Dahl och Felix Burestedt.</p>
<p><b>********************************</b></p>
<p><strong>Ikväll spelar</strong></p>
<p><span><a href="http://www.tabybadminton.se/ResultatMotionsserierna/Senastenytt/tabymotobesegradeskogasisbl/" title="Täby-Skogås">Täby-Skogås</a><br /><a href="http://idrottonline.se/SparvagensBMF-Badminton/NYHETER/Egnanyheter/viktighemmamatchisblmandag21nov" title="Spårvägen-Halmstad">Spårvägen-Halmstad</a><br /></span></p>
<p><strong>Matchstart</strong></p>
<p><span>18:00 Spårvägen-Halmstad </span></p>
<p><span>18:30 Täby-Skogås</span></p>
<p><strong>Livesändning</strong></p>
<p>Vid eventuell webbsändning meddelas detta från respektive arrangörs hemsida. </p>
<p><strong>Livescore / resultat / laguppställningar</strong><br /><span>Följ matchen via Live Score (vissa matcher) genom att </span><a href="http://www.eltok.net/sb/tournament/show/316">klicka här </a><span>och välj sedan den match du vill följa.</span></p>
<p>Svenska Badmintonligan består denna säsong av sju deltagande lag, <strong>Umeå, Täby, Spårvägen, Kista, Skogås, Fyrisfjädern, Halmstad.</strong></p>
<p>Antal delmatcher har gått från <strong>sju till sex delmatcher</strong> där herrdubbel 2 tagits bort. Vid tre lika i matcher avgör <strong>Golden set. </strong>Golden set innebär att vid tre lika i matcher spelas ett avgörande set till 11 i en match som båda lagen genom bortröstning av olika kategorier kommer fram till. Det kan innebära att en spelare som redan spelat två delmatcher går in och spelar Golden set. </p>
<p><strong>De poäng som fördelas mellan lagen</strong> efter matcherna är således nu förändrad enligt nedan.<br />Vinst med <br />6-0 ger 3-0 i poäng<br />5-1 ger 3-0 i poäng<br />4-2 ger 3-0 i poäng<br />3-3 och Golden set ger 2-1 i poäng</p>
<p><a href="http://www.badminton.nu/TavlingSerie/SvenskaBadmintonligan/">På denna sida</a> kan du bekanta dig med lagen inför matcher och se hur de svarar på sina målsättningar för säsongen samt hur eventuella värvningar har sett ut. </p>
  
  <div class="text-gray-400"> Publicerad: 2016-11-15</div>
  

    </main>

</body>

</html>