<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Danmark favorit i Lag-EM</h1>
  <div class="mb-2 text-xl">Den 13-17 februari spelas Lag-EM för mixade lag i Köpenhamn. Tyvärr utan svenskt deltagande. Men många världsspelare är på plats. Här får du info om hur du kan följa tävlingen.
  </div>
    <p><em>Bilden ovan: Danmarks Anders Antonsen är en av världens mest formstarka spelare för närvarande. I januari vann han Indonesia Masters med alla toppspelare på plats. Foto: Badminton Photo.</em></p>
<p>Åtta lag deltar i Lag-EM, som alltid har varit en prestigefylld tävling. Varje match består av fem delmatcher: en i vardera herrsingel, damsingel, herrdubbel, damdubbel och mixeddubbel.</p>
<p>Tävlingen startar med gruppspel. I Grupp 1 spelar Danmark, Frankrike, Holland och Spanien. I Grupp 2 deltar England, Ryssland, Irland och Tyskland. Det var Tyskland som slog ut Sverige i kvalet i höstas.</p>
<p>Gruppspelet startar onsdag den 13/2 kl 14.00. De två bästa lagen i varje grupp går vidare till semifinalspel på lördag den17/2. Finalen spelas söndag den 17/2.</p>
<p>Danmark är förstaseedat och få tror att något av de andra lagen kan rå på hemmanationen, som har världsspelare på varje position. Danmark har vunnit Lag-EM vid de två senaste tillfällena och har totalt 17 Lag-EM-titlar!</p>
<p>I Danmarks lag spelar bland andra Viktor Axelsen, världsmästare 2017, och supertalangen Anders Antonsen, som i januari vann World Tour-turneringen Indonesia Masters. I en stenhård final vann han med 2-1 i set mot den senaste världsmästaren Kento Momota från Japan. I det danska laget finns också mycket starka damsingelspelaren Mia Blichfeldt och dubbel- och mixedspecialisten Christinna Pedersen.</p>
<p>Spanien har i sitt lag Carolina Marin, tre gånger VM-guldmedaljör i damsingel. 2016 tog hon också OS-guld. I England återfinns Chris och Gabrielle Adcock som är ett av världens bästa mixedpar.</p>
<p>Frankrike har också ett jämnt och starkt lag. Här finns bland andra Brice Leverdez som i sina bästa stunder kan vinna singel mot vem som helst.</p>
<p>Har du inte möjlighet att se Lag-EM på plats i Köpenhamn finns det andra sätt att följa tävlingen. <a href="https://www.laola1.tv/badmintoneurope/">Livestreaming från tävlingen hittar du här.</a></p>
<p>På Badminton Europes Youtubekanal kan du se matcherna i efterhand. Där hittar du också intervjuer med spelare och förbundskaptener.  <a href="https://www.youtube.com/channel/UCKKVmSr0-nktD2CFXATNkYw"> Här hittar du den.</a></p>
<p><a href="https://bwf.tournamentsoftware.com/sport/event.aspx?id=0CF2AF97-D399-4AA4-B60D-698FE28E40EB&event=1">Lottning och alla resultat hittar du här.</a></p>
<p>Både Badminton Denmark och Badminton Europe bevakar tävlingen. Så här skriver <a href="http://www.badminton.dk/cms/default.aspx?clubid=3547&cmsid=824&pageid=25059&m=7482159">Badminton Denmark</a> om läget i det danska laget inför tävlingsstarten. Och på <a href="http://badmintoneurope.com/Cms/">Badminton Europes</a> sajt hittar du nyhetsartiklar varje dag om Lag-EM.</p>
  
  <div class="text-gray-400"> Publicerad: 2019-02-12</div>
  

    </main>

</body>

</html>