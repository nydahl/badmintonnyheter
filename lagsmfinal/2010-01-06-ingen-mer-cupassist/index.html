<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ingen mer CupAssist</h1>
  <div class="mb-2 text-xl">Badminton Sweden har beslutat att avsluta utvecklingen av CupAssist.
  </div>
    <p>Strax före jul togs beslutet att avsluta samarbetet med Spectare A/S som utvecklar CupAssist.<br /><br /><em>- Det är självklart tråkigt att vi inte har kunnat ta fram det system som vi vill ha, säger Magnus Fantenberg, förbundschef. Vi har efter många turer fram och tillbaka ändå tagit beslutet att inte fortsätta utvecklingen av CupAssist.</em><br /><br />CupAssist är ett norskt tävlingsadministrativt system som bl a används av Norska Badmintonförbundet. Det är i grundet byggt för fotboll, men har under de senaste åren utvecklats även för andra idrotter. I Sverige är det framförallt volleyboll och bordtennis som driver utvecklingen.</p>
<p>Våren 2008 beslutade Badminton Sweden att sätta igång utvecklingen av CupAssist för att få till en svensk version av systemet. Målet var att till säsongen 2008/09 så skulle systemet användas för svenska badmintonturneringar. På sikt skulle även en seriemodul utvecklas inom ramen för CupAssist.</p>
<p>Det visade sig ganska snart att tidplanen inte höll varvid målet för implementering flyttades till 2009/10. När inte heller detta mål infriades gjorde Badminton Sweden en analys av läget och kom fram till att vi inte ska fortsätta utvecklingen av CupAssist.<br /><br /><em>- Det är ett stort misslyckande från Badminton Swedens sida att utvecklingen inte gått som det är tänkt. Det har varit många problematiska delar under resans gång, som inte bara ska skyllas på leverantören. Vi måste själva ta på oss ett stort ansvar för misslyckandet, fortsätter Fantenberg.</em><br /><br />Det som händer nu är att Badminton Sweden har skapat en grupp som ska fortsätta planeringen av ett tävlingsadministrativt system. Gruppen består av Magnus Fantenberg, Jan Samuelsson och Gustav Lindström från Badminton Sweden och Benny Eklund, Skogås samt Lise-Lott Antonsson, Hallands Badmintonförbund. Gruppen kommer att träffas, dels under Swedish International och dels under SM i Varberg.<br /><br /><em>- Vi hoppas kunna ha ett besked om utvecklingen av ett tävlingsadministrativt system under våren, avslutar Fantenberg.</em> </p>
  
  <div class="text-gray-400"> Publicerad: 2010-01-06</div>
  

    </main>

</body>

</html>