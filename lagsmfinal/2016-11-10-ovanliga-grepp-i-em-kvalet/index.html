<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ovanliga grepp i EM-kvalet</h1>
  <div class="mb-2 text-xl">After work, Super Saturday och klassisk finnkamp. Greppen är många för att locka publik till helgens EM-kval i IFU Arena i Uppsala.
  </div>
    <p>Stefan Sjöö, projektledare för EM-kvalet och vice ordförande i Svenska Badmintonförbundet, har bråda dagar. Det är mycket som ska koordineras inför EM-kvalet nu på fredag-lördag-söndag.</p>
<p>Det är självfallet en utmaning att locka publik tre dagar i sträck. Men förutom annonser i lokaltidningen UNT, radioreklam, utskick till alla badmintonklubbar i landet, flyers utlagda i många hallar i och kring Uppsala har Badminton Sweden, Fyrisfjädern och IFU Arena tagit en del ovanliga grepp. Allt för att förutom den trogna badmintonpubliken i Uppsala med omnejd även locka andra publikkategorier.</p>
<p>På seneftermiddagen fredag är företagare, sponsorer och många andra inbjudna till en after work i samband med matcherna som startar kl. 17.00.</p>
<p>- Tanken är att det ska vara trevligt att avsluta jobbveckan med after work och bra badminton, berätta Stefan Sjöö.</p>
<p> På lördagen samarbetar EM-kvalarrangörerna med Uppsala Basket och Almtuna Hockey. De har tillsammans lanserat begreppet ”Super Saturday” för Uppsalapubliken.</p>
<p>Det är nämligen så att EM-kvalet mellan Sverige och Portugal (kl 12.00) följs under lördagen av det hockeyallsvenska mötet mellan Almtuna och Pantern i Gränbyhallen (kl 15.00) och av basketligamatchen mellan Uppsala Basket och Nässjö i IFU Arena (kl 18.34).</p>
<p>Förhoppningen är nu att en del åskådare ska passa på att de ta del av två eller tre evenemang. Vid uppvisandet av en biljett från en av matcherna får du gå in till halva priset på övriga två matcher, något om alla parter hoppas ska genera fler åskådare.</p>
<p>- På söndag har vi sedan arbetat för att lansera matchen mot Finland som just en klassisk finnkamp. En förhoppningsvis avgörande match som ska locka publik, säger Stefan Sjöö.</p>
<p> Så här långt är han nöjd med responsen och badmintontemperaturen i Uppsala.</p>
<p>- Många i stan känner till evenemanget och pratar om det. Det är roligt, säger han. </p>
<p>Blir du lockad av se någon av matcherna eller flera? Och att se den supermoderna IFU Arena, där du även kan äta mat.</p>
<p><a href="http://ifuarena.ebiljett.nu/tag/10.html?q=fd3fbf08-6b3d-41ce-a67f-5fb0174c83f1&p=5e59d219-9593-4939-99ca-bf9a48910f31&ts=1475686468&c=ebiljettnu&e=ifuarena&rt=Safetynet&h=5f433b20bdaca709d81b8aa46a4097d5" title="Klicka här så kan du köpa biljett till EM-kvalet." target="_blank">Klicka här så kan du köpa biljetter till EM-kvalet. </a></p>
<p>Så här ser matchschemat ut:</p>
<p>Fredag 11 november 17:00 <b>Sverige - Slovakien </b>och<b> Portugal - Finland</b></p>
<p>Lördag 12 november 12:00 <b>Sverige - Portugal </b>och<b> Finland - Slovakien</b></p>
<p>Söndag 13 november 14:00 <b>Sverige - Finland </b> och<b> Portugal - Slovakien</b></p>
<p> </p>
  
  <div class="text-gray-400"> Publicerad: 2016-11-10</div>
  

    </main>

</body>

</html>