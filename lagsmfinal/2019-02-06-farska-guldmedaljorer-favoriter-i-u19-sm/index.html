<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Färska guldmedaljörer favoriter i U19-SM</h1>
  <div class="mb-2 text-xl">Till helgen är det dags för U19-SM i Umeå. Flera guldmedaljörer från Senior-SM är på plats: Ashwathi Pillai, Tilda Sjöö och Melker Z-Bexell.
  </div>
    <p>U19-SM, eller Junior-SM som många säger, spelas som vanligt helgen efter Senior-SM. Så den 8-10 februari är det dags för Sveriges U19-elit att samlas i Badmintonstadion i Umeå.</p>
<p>Huvudturneringen startar på lördag den 9/2. Fredagens kval är inte stort. Faktiskt bara en enda kvalmatch (!) i herrsingel.</p>
<p>I U19-SM tävlar flera spelare som enligt de internationella åldersreglerna redan blev seniorer vid årsskiftet, men som är födda år 2000 och i Sverige räknas som juniorer fram till halvårsskiftet.</p>
<p>Det gäller till exempel de nyblivna seniorlandslagsspelarna Ashwathi Pillai (Täby), Tilda Sjöö och Melker Z-Bexell (båda Fyrisfjädern). Men det gäller även flera andra av favoriterna till att gå långt: Johan Azelius (Borås), August Björkler (Frölunda), Malena Norrman (Malmö) och hemmaspelaren Olivia Wänglund (Umeå).</p>
<p>Ashwathi Pillai, som har vunnit Senior-SM i singel två år i rad, jagar sitt första guld på U19-SM. Förra året förlorade hon finalen mot Olivia Wänglund, som säkert gärna vill försöka upprepa den triumfen. Men även flera andra utmanar: Malena Norrman, Cecilia Wang och Edith Urell (de båda sistnämnda från Fyrisfjädern).</p>
<p>Tilda Sjöö jagar sin fjärde och femte titel. Hon har redan tre tidigare guld från U19-SM. Dels två i mixed ihop med Carl Harrbacka (Skogås), dels ett i dubbel med Olivia Wänglund. I år spelar dock Tilda med Malena Norrman i damdubbel och Melker Z-Bexell i mixed.</p>
<p>Jonas Herrgårdh, förbundets sportchef och även ansvarig för U19-landslaget, kommer att vara på plats i Umeå.</p>
<p>– U19-SM är en viktig tävling. Bra resultat här spelar stor roll för att slå sig in i U19-landslagstruppen de närmaste åren, säger han.</p>
<p>Därför är han mycket intresserad av vilka resultat som spelarna födda 2001 och 2002 kommer att nå. Spelarna från de årgångarna kommer att utgöra stommen i U19-landslaget de två kommande åren.</p>
<p>Det är inte bara resultaten som intresserar Jonas Herrgårdh. Han tittar på många olika komponenter för att utröna vilka som kan stå sig bäst mot internationellt motstånd.</p>
<p>– Vi tittar naturligtvis efter hur de behärskar slagteknik, hur de förflyttar sig över banan, på speluppfattning och taktik.</p>
<p>– Men motivation och inställning spelar också roll. Får till exempel spelaren fram sitt bästa spel i pressade situationer, som vid 17-17 i tredje och avgörande set, säger Jonas.</p>
<p><a href="http://badmintonsweden.tournamentsoftware.com/sport/tournament.aspx?id=BACB3640-B66F-4626-B31C-C7C3A59F3BD9">Här hittar allt du behöver veta för att kunna följa U19-SM: lottning, seedade spelare och från och med helgen resultat.</a></p>
<p>Det blir också livesändning på Solidsport från tävlingen. Är du intresserad? <a href="https://solidsport.com/badmintonswe/livestreams"> Gå då in på Solidsport.</a> </p>
<p><a href="https://www.facebook.com/ifkumeabadminton/">Här är även länken till Umeå Badmintons facebook-sida.</a></p>
  
  <div class="text-gray-400"> Publicerad: 2019-02-06</div>
  

    </main>

</body>

</html>