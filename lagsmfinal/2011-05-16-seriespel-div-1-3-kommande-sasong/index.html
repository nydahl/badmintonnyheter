<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Seriespel Div 1-3 kommande säsong</h1>
  <div class="mb-2 text-xl">På grund av den kritik som framkommit under den senaste tiden har Verksamhetsområde Nationell Badminton (VoNB) beslutat att inte genomföra de föreslagna förändringarna gällande antal delmatcher, spel i tredje set, poängräkning och domarkrav.
  </div>
    <p>Det betyder att serien spelas under samma förutsättningar som föregående säsong.</p>
<p> </p>
<p>Se korrigerad inbjudan <a href="http://iof1.idrottonline.se/link/0ed17f2ce7af4751a949c10820427b84.aspx" target="_blank">här</a>. Förlängning av anmälningsdatum till torsdag 19 maj gäller nu.</p>
<p><br />VoNB har tagit del av resultaten från den enkät som sänts ut till lagledarna innevarande säsong med anledning av inkomna synpunkter.  Enkäten har besvarats av flertalet av de lag som ingår i seriesystemet (enkätsvaren med undantag av kommentarer kommer att läggas upp på hemsidan under Serien 2011/12 senare ).<br />Fyra av frågorna i enkäten har fått övertygande majoritet:</p>
<ul>
<li>Man vill behålla 8 delmatcher</li>
<li>Om matchantalet ska minskas till 7 anser man att HS 3 ska tas bort</li>
<li>Man anser att domare inte behövs i seriematcherna</li>
<li>Man vill spela ett ev tredje set till 21</li>
</ul>
<p>Synpunkter har även lämnats på förläggningen av seriehelgerna. VoNB anser att  seriehelgerna ska ligga kvar på de datum som är fastställda i tävlingskalendern. Dock kan lokala lösningar tillämpas då sammandragshelg kolliderar med lov och större helg.</p>
<p>Anledningen till att VoNB föreslagit förändringar i genomförandet av seriespelet kommer från årsmötesbeslut i februari 2010 efter att arbete genomförts om förändringar i tävlings- och seriespel.  Se beslut <a href="http://iof1.idrottonline.se/link/223c344478d94fbea3cfbaa078c4c78b.aspx" target="_blank">här</a>.<br />Innevarande säsong har Elitserien testat att spela med 7 delmatcher vilket har utfallit positivt. Enligt inriktningsbeslutet från februari 2010 skulle detta spelsätt även gälla lägre divisionerna om testet vann gehör. Grundtanken är att hela seriesystemet ska spelas med samma antal delmatcher.</p>
<p>Vi kan inse att införandet av förändringarna inte har förankrats så som vore önskvärt hos badmintonsverige. Därför har beslut fattats att seriespelet  ska genomföras kommande säsong på samma sätt som innevarande säsong.</p>
  
  <div class="text-gray-400"> Publicerad: 2011-05-16</div>
  

    </main>

</body>

</html>