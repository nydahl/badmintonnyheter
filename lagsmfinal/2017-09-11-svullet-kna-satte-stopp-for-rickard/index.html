<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svullet knä satte stopp för Rickard</h1>
  <div class="mb-2 text-xl">En sjukdomsfylld uppladdning och ett svullet knä - det satte stopp för Rickard Nilsson i Japan Para-Badminton International. Rickard vann en singelmatch men tog sig inte vidare till play-off.
  </div>
    <p>Rickard Nilsson kom till Tokyo med en segdragen lunginflammation bakom sig. Som rankad nummer sex i världen i sin klass SL4 så var han ändå seedad som 3/4.</p>
<p>I singelspelet inledde Rickard matchandet mot nya zeeländska Corrie Keith Robinson. Trots en fin insat räckte inte spelet till och det blev förlust i två raka set. I match nummer två studsade Rickard tillbaka direkt och vann mot engelsmannen Bobby Griffin.</p>
<p>Under dag två blev motståndet än hårdare. Då stod Siripong Teamarrom från Thailand på andra sidan nätet. Thailändaren inledde med fint spel och för Rickards del blev det än tuffare då han föll under första set och skadade knät. Det blev till sist förlust med siffrorna 21-8, 21-9 och således inget avancemang från poolspelet för Rickard.</p>
<p>I dubbel ställde Rickard upp tillsammans med Alan Oliver från Skottland. Paret inledde starkt genom seger mot paret Boening/Waller men därefter blev det två raka förluster mot ett japanskt respektive indiskt par. </p>
<p>Utifrån förutsättningarna åker Rickard hem från Tokyo med en stark insats bakom sig. Dels besegrade han de europeiska motståndare han ställdes mot, vilket var ett uttalat delmål. Dessutom har han nu fått testa på spel i Tokyo som är platsen för Paralympics 2020. Genom tävlingen har Rickard fått erfarenheter från tidsomställning, spelförhållanden och ett lokalt pressuppbåd som var på tårna inför Paralympics om tre år.</p>
<p>Knät som Rickard slog i under sin sista singelmatch svullnade upp rejält och kommer att undersökas på hemmaplan.</p>
<p><a href="https://bwf.tournamentsoftware.com/sport/player.aspx?id=C54AF342-9213-452F-AA5A-386E6EED6BA3&player=3" target="_blank">Här ser du alla Rickards resultat från tävlingen.</a></p>
  
  <div class="text-gray-400"> Publicerad: 2017-09-11</div>
  

    </main>

</body>

</html>