<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svensk kross mot Island: 5-0!</h1>
  <div class="mb-2 text-xl">- Allt gick precis som planerat. Enda bekymret var väl att Island tyvärr var lite för svaga, kommenterar förbundskaptenen Erik Bojesson första dagens spel i lagdelen av U17-EM i polska Lubin.
  </div>
    <p>- Vi ville att många spelare skulle få chansen att spela mot Island som vi på pappret tyckte var en svagare motståndare än de andra lagen i gruppen, säger Erik.</p>
<p>Det visade sig vara helt rätt  taktik från våra förbundskaptener och enda missräkningen var väl att Island tyvärr till och med var sämre än väntat.</p>
<p>- Detta skall dock inte förringa spelarnas insats, fortsätter Erik. Vi hade en plan och den höll sig spelarna till på ett grymt sätt. Vi är helnöjda med såväl fokus som inställning hos samtliga spelare. Det är lätt att ”gå ned sig” när man möter sämre lag men alla spelarna skötte sig bra hela vägen.</p>
<p> En extra stjärna ger Erik till Oskar Johansson som fick inleda matchen. Oskar visade direkt islänningarna att Sverige var här för att hämta två poäng. Han uppträdde resolut och säkert i hela matchen och fullständigt pulveriserade sin moståndare med klara 21-5, 21-7.</p>
<p>- Oskar gör en felfri match, berömmer Erik. Han får en rätt tuff match, att starta och med bra tryck på läktaren. Finns naturligt lite nerver inledningsvis men Oskar hanterar dem föredömligt och spelar både smart och enkelt.</p>
<p>Jag får även en pratstund med Oskar.</p>
<p>- Det var riktigt häftigt att få kliva in först, berättar Oskar. Det var en skön nervositet jag kände och jag ville visa hela laget att vi är starka och här för att gå långt.</p>
<p>Oskar berättar vidare att det var hans klart häftigaste upplevelse hittills som badmintonspelare och att det var mäktigt att höra trycket från svenskarna på läktaren när det till och med jublades under inbollningen.</p>
<p>På tal om läktaren så vann Sverige läktarmatchen första dagen klart. Närmaste konkurrent var Turkiet men de hade svårt att mäta sig med den stora svenska klacken. Här i Lubin är förutom truppen på 13 spelare och ledare även hela 15 tillresta supportar. Alla med inställningen att hjälpa laget till ett fint resultat under lagspelet.</p>
<p><img src="http://iof1.idrottonline.se/link/18ca074344a642fb8bacc8256fe869c3.aspx?w=300&h=0" alt="DSC_2181" /></p>
<p><em>Ella Söderström vann damsingeln med säkra 2-0 i set.</em></p>
<p> </p>
<p>Efter Oskars inledande seger följde Ella Söderström upp med stabila 2-0 i damsingel. Herrdubbeln spelade Oskar Svenson/Colin Hammarberg hem med samma siffror. Därefter fortsatte Olivia Wänglund/Ellen Skott med att vinna med 2-0, innan slutligen Carl Harrbacka och Tilda Sjöö avslutat tillställningen med samma imponerande siffror.</p>
<p>- Nu får spelarna lite egen tid innan vi börjar prata om morgondagens match, säger Erik. I morgon har vi Schweiz och det blir en betydligt tuffare uppgift.</p>
<p>- Vi kommer att mönstra det starkaste laget vi tror vi kan få fram, berättar Erik. Sedan hoppas vi det räcker mot ett bra schweiziskt lag.</p>
<p>Schweiz inledde idag med förlust mot ett starkt Holland med 1-4, men då efter många tuffa och täta matcher.</p>
<p>Matchstart mot Schweiz är i morgon fredag kl 14.00.</p>
<p>Matchen direktsänds på webb-TV. <a target="_blank" href="https://www.youtube.com/watch?v=FYTbBmP0amQ    ">Här är länken till TV-sändningen.</a></p>
<p>Och här är länken till matcher och resultat i lagtävlingen:</p>
<p><a href="http://bwf.tournamentsoftware.com/sport/teammatches.aspx?id=65F21B02-2780-41F5-98DB-ABDFF7F8A673&tid=28">http://bwf.tournamentsoftware.com/sport/teammatches.aspx?id=65F21B02-2780-41F5-98DB-ABDFF7F8A673&tid=28</a></p>
  
  <div class="text-gray-400"> Publicerad: 2016-03-17</div>
  

    </main>

</body>

</html>