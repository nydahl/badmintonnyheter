<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Inspirationsresa till Frankrike</h1>
  <div class="mb-2 text-xl">Spårvägens tränare Thomas Csiffary och Matias Lopez har nyss kommit hem från en inspirerande och lärorik resa till Franska Badmintonförbundet. Förutom att de tar med sig massor med kunskap hem till Sverige fick de även träffa en av världens främsta inom sporten, tidigare världsettan Peter Gade.
  </div>
    <p>- Det var hur häftigt som helst att få den här möjligheten att åka till Paris och studera hur fransmännen organiserar sig på elitnivå, säger Thomas.</p>
<p> </p>
<p>Han och Matias besökte bland annat Frankrikes nationella badmintoncenter (INSEP), där de träffade spelare, tränare och fick ta del av hur träningen och allt runtomkring var organiserat. Dessutom åkte de till en ungdomstävling för att titta på de bästa unga franska spelarna samtidigt som de fick lära sig hur systemet kring tävlingar och ungdomslandslagen fungerar.</p>
<p> </p>
<p>- Det bästa var att få ta del av så mycket; att få se nivån som de bästa U11-spelarna till seniorspelarna i Frankrike håller, ihop med att få lära sig så mycket om hur de byggt upp hela sin organisation kring elitidrott och badminton. Allt från nybörjarverksamhet med femåringar till vuxna som lever passionerat för badminton och siktar mot OS.</p>
<p> </p>
<h2>Fotarbete och racketteknik med stor noggrannhet</h2>
<p>Peter Gade har varit världsetta och arbetar med elitverksamheten i Frankrike från ungdom till senior, men lägger nu i början allt fokus på seniorverksamheten på INSEP. Honom träffade Matias och Thomas.</p>
<p>- Det var inspirerande att se hur noggrann Gade var på träningarna med allt ifrån uppvärmning till avslut. Vi fick med oss en hel del om hur man kan utveckla att jobba med fotarbete och racketteknik på högsta nivå. Delar av organisationen kan vi också lära av och försöka omsätta hemma, med att systematiskt identifiera samt sporra alla de intresserade och duktiga spelare vi har i klubben och landet. Hela systemet är oerhört professionellt gjort.</p>
<p> </p>
<p><strong>Det allra häftigaste med resan?</strong></p>
<p>- Troligtvis att få träffa Peter Gade före detta världsetta och en av giganterna inom badminton i modern tid, avslutar Thomas Csiffary.</p>
<p> </p>
<p><em>Text och bild från Spårvägen Badmintons hemsida efter godkännande.</em></p>
  
  <div class="text-gray-400"> Publicerad: 2015-11-30</div>
  

    </main>

</body>

</html>