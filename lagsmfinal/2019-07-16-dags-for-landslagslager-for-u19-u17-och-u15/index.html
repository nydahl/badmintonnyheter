<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Dags för landslagsläger för U19, U17 och U15</h1>
  <div class="mb-2 text-xl">Mitt i sommaren samlas Sveriges bästa U19-, U17- och U15-spelare till landslagsläger. – Det är viktigt och nyttigt för landslagsspelarnas utveckling, säger förbundets sportchef Jonas Herrgårdh.
  </div>
    <p>De tre lägren äger rum den 21-26 juli:</p>
<p>* Landslagsläger U19 i Uppsala. Ledare: FKU19 Tim Foo, Andrew Smith, Richard Eidestedt och Jonas Herrgårdh.</p>
<p>* Landslagsläger U17 i Trollhättan. Ledare: FKU17 Douglas Lidman och Mathias Wigardt.</p>
<p>* Landslagsläger U15 i Täby. Ledare: FKU15 Boxiao Pan, Larry Li och Emil Johansson.</p>
<p><strong>Vilka är då målen med landslagslägren?</strong></p>
<p>– Det betyder mycket att vi har läger tillsammans, säger Jonas Herrgårdh. För det första ger det förbundskaptenerna för U19, U17 och U15 en möjlighet att jobba med spelarna. För det andra bidrar lägren till att förbättra samarbetet med spelarnas hemmiljöer och lägga grunden för en än bättre utveckling framöver.</p>
<p>– För det tredje kan vi i förbundet få ut viktig information. Till exempel om träning, tävlingskalender, mål för mästerskap, och regler när det gäller doping och betting.</p>
<p><strong>Är det några speciella saker tekniskt eller taktiskt som ni kommer att fokusera på?</strong></p>
<p>– Det ser lite olika ut för de olika åldersgrupperna. När det gäller U19-spelarna kan de genom att lägret är förlagt till Uppsala få testa sig gentemot Euro Center-spelarna, som deltar på ett antal pass. U19-spelarna, varav många bara om ett halvår är seniorer, får här en god och utvecklande möjlighet att testa hur de klarar en högre spelnivå, med högre tempo etc, berättar Jonas.</p>
<p>– När det gäller U17- och U15-spelarna kommer vi i sommar att lägga in en hel del taktiska moment i övningarna. Vi ser ett behov av att utveckla spelarna taktiskt, och hoppas förstås att de kommer att ta med sig dessa taktiska övningar in i sin vardagliga träning och i tävlingsmatcher.</p>
<p>Under lägerperioden kommer förbundskaptenerna och tränarna att kontinuerligt rapportera på Badminton Swedens Instagram och Facebook. Där kan ni följa träningen och lägerlivet. Vi planerar också att komma med en summerande rapport när lägren är avslutade.</p>
<p>Vill ni veta vilka som är uttagna till lägren hittar ni det under fliken Landslag och Nyheter</p>
  
  <div class="text-gray-400"> Publicerad: 2019-07-16</div>
  

    </main>

</body>

</html>