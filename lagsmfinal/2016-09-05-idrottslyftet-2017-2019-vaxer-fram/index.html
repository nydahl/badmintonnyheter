<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Idrottslyftet 2017-2019 växer fram</h1>
  <div class="mb-2 text-xl">Förbundet satsar just nu stora resurser på att arbeta fram underlaget för Idrottslyftsperioden 2017-2019. Läs vidare om var vi befinner oss i det spännande arbetet.
  </div>
    <p>Underlaget med planen för vår Idrottslyftsperiod 2017-2019 ska skickas in till Riksidrottsförbundet (RF). Och i arbetet ska vi följa en av RF bestämd metodik.</p>
<p>Grunden är att vi ska definiera förslag på prioriterade områden, och planer för hur vi jobbar med varje område tillsammans med distrikten och föreningarna under Idrottslyftsperioden.</p>
<p>RF har ramat in fyra huvudområden som vi ska hålla oss till:</p>
<ul>
<li>O Föreningsmiljön</li>
<li>O Träning/Tävling</li>
<li>O Tränare/Ledare</li>
<li>O Anläggning</li>
</ul>
<p>Helst ska vi bara bestämma oss för fyra fokusområden inom dessa huvudområden. Men vi har i samråd med SISU landat i sex fokusområden  - dessa är:</p>
<ul>
<li><b>Föreningsutveckling</b></li>
<li><b>Utveckling av distriktsförbunden</b></li>
<li><b>Nya tävlingsformer på olika nivåer utifrån behov.</b></li>
<li><b>Nivåanpassad träning och träningsformer.</b></li>
<li><b>Komplett utbildningsprogram för  barn- och ungdomstränare och ledare.</b></li>
<li><b>Rekrytering av unga till utbildningar</b></li>
</ul>
<p>Som ni kan se innehåller huvudområdet ”Anläggning” inte något i vårt förlag. Skälet är dock inte att vi anser att detta område är oviktigt – tvärtom.</p>
<p>Men vi anser att den frågan har bäring inte bara på målgruppen 7-25 år som Idrottslyftet omfattar, utan på hela vår verksamhet. Därför vill vi starta ett eget projekt för att jobba med problematiken med anläggningsfrågan, som är en angelägenhet för hela Badminton Sweden.</p>
<p>I processen med att få fram underlaget för Idrottslyftsperioden 2017-2019 jobbar Åsa Strindlund, Claes Johansson och jag tillsammans med David Gustavsson, processledare på SISU. Vi har också haft stor användning av alla de erfarenheter och gedigna sammanställningar som gjorts under de senaste åren – inte minst under föreningsutvecklingsprojektet som avslutades 31 december 2015. Claes har sammanställt resultatet utifrån föreningsutvecklarnas rapporter.</p>
<p>Distrikten har fått de underlag så långt vi kommit nu där du, om du inte fått info från ditt distrikt gärna be om mer information den vägen. Eller så är du välkommen att höra av dig till oss här på förbundet. Mejla då till <a href="mailto:info@badminton.nu">info@badminton.nu</a></p>
<p>Välkommen med frågor eller synpunkter på vår process med Idrottslyftet, gärna till mig.</p>
  
  <div class="text-gray-400"> Publicerad: 2016-09-05</div>
  

    </main>

</body>

</html>