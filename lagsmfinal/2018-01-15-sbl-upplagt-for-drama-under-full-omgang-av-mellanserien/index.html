<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">SBL: Upplagt för drama under full omgång av mellanserien</h1>
  <div class="mb-2 text-xl">Mellanserie A inleds med matcherna Täby-Kista och Halmstad-Fyrisfjädern under tisdagen. Samtidigt går Mellanserie B in i omgång 2 där flera lag kan säkra slutspelsplatser.
  </div>
    <p><em>Bild: Skogås Marie Louise Steffensen. Foto: Torbjörn Jansson.</em></p>
<p>Efter en vecka då Mellanserie B körde igång har lagen från den övre halvan av grundserien istället fått vila sig i form. Men under tisdag kväll startar även Mellanserie A där Fyrisfjädern, Täby, Halmstad och Kista gör upp om direktplatser till semifinalerna.</p>
<p>I "pole position" finns de regerande mästarna Fyrisfjädern som tack vare förstaplatsen i grundserien nu inleder mellanserien på tre poäng. I tur och ordning finns därefter Täby (2 poäng), Halmstad (1 poäng) och Kista (0 poäng).</p>
<p>Matchandet inleds med mötena Täby-Kista och Halmstad-Fyrisfjädern under tisdagen. På västkusten spelas en match som avgör mycket inför fortsättningen. Vid bortaseger kan Fyrisfjädern ta ett ordentligt kliv mot semifinal. Vid hemmavinst kan tredjeplacerade Halmstad på allvar blanda sig i striden om topp två-placering. Lagen möttes under grundserien och då slutade det hela med 4-2 seger för Uppsalalaget.</p>
<p>Stockholmsderbyt Täby-Kista blir på alla sätt även det en betydelsefull match. Täby som startar på två poäng kan vid seger rycka ifrån samtidigt som Kista vill få till en bra start på mellanserien för att ha chans på semifinalplatserna. Då lagen möttes i Kista under grundserien så vann hemmalaget med 4-2.</p>
<p>I Mellanserie B sitter Trollhättan i en gynnsam position efter den senaste omgångens seger över Spårvägen. Ännu en seger för hemmalaget innebär en säkrad slutspelsplats. Nu ställs dock TBF mot tuffare motstånd då Umeå kommer på besök. Umeå har en riktig måstematch framför sig då en förlust med stor sannolikhet innebär att de missar slutspel.</p>
<p>I tisdagens andra match i Mellanserie B spelar Skogås mot Spårvägen. Skogås har där chansen att hitta tillbaka till vinnarspåret efter den senaste omgångens förlust i Umeå. Vid seger kan Skogås rent av säkra slutspelsplatsen. Spårvägen har inte längre chans på slutspelsplats utan kämpar istället för att ta säsongens första poäng.</p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/">Läs om förutsättningarna för mellanseriena och slutspelet</a></p>
<p><a href="http://scoreboardlive.se/">Se tabeller och spelschema</a></p>
  
  <div class="text-gray-400"> Publicerad: 2018-01-15</div>
  

    </main>

</body>

</html>