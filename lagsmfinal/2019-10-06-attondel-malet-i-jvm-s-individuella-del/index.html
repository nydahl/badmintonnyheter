<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Åttondel målet i JVM:s individuella del</h1>
  <div class="mb-2 text-xl">Dags för den individuella tävlingen i Junior-VM. De svenska spelarna är laddade och hoppas på bättre resultat än i lagspelet. Och flera av dem har fått en OK lottning.
  </div>
    <p><em>Bilden ovan:  De svenska spelarna samlade i hallen i Kazan. Från vänster: Ludvig Petre Olsson, Filip Karlborg, Jakob Ekman, Gustav Björkler, Jessica Silvennoinen, Cecilia Wang, Edith Urell och Joel Hansson.</em></p>
<p>Den individuella turneringen i Junior-VM i ryska Kazan startar måndag den 7 oktober och pågår hela veckan. Finalerna spelas på söndag den 13 oktober.</p>
<p>Många av svenskarnas spelar direkt på måndagen. Först ut är Ludvig Petre Olsson i herrsingel kl 08.00 svensk tid. Därefter följer singelmatcher för Filip Karlborg, Gustav Björkler, Jessica Silvennoinen, Cecilia Wang och Edith Urell.</p>
<p>De två sistnämnda spelar också sin första damdubbel under måndagen. De andra svenska spelarna går in i turneringen på tisdagen.</p>
<p>Uppladdningen har tyvärr störts en del för både Edith Urell och Jessica Silvennoinen. Edith har haft halsont i två dagar, men kände sig bättre under söndagen och deltog också en del i svenskarnas träning.</p>
<p>Jessica spelade inte alls under lagtävlingen på grund av en sträckning i en muskel i överarmen. Men en test på söndagen föll väl ut, och hon tränade sedan en och en halv timme i hallen.</p>
<p>– Hon har inte haft en optimal uppladdning men hon är enormt spelsugen, säger förbundets sportchef Jonas Herrgårdh, som är på plats i Kazan.</p>
<p><strong>Hur ser lottningen ut för svenskarna?</strong></p>
<p>– En godkänd lottning. OK för de flesta, till exempel för Edith/Cecilia i damdubbel och Joel/Cecilia i mixed. Sämre för några andra, till exempel för Ludvig Petre Olsson som möter en duktig fransman i första. Och vid vinst där stöter Ludvig på förstaseedade Kunlavut Vitidsarn från Thailand, säger Jonas.</p>
<p><strong>Vad har du få för förhoppningar på de svenska spelarna?</strong></p>
<p>– Framför allt att de ska prestera så nära max som möjligt, och att några också ska kunna prestera bättre än någonsin tidigare. </p>
<p><strong>Vad är målet resultatmässigt?</strong></p>
<p>– Vi hoppas att någon eller några ska nå åttondelen, det vill säga komma bland de sexton bästa spelarna. Då måste de vinna tre matcher och på vägen slå en seedad spelare eller dubbelkonstellation.</p>
<p><strong>Hur svårt är det att nå målet?</strong></p>
<p>– Rejält svårt. Vissa asiater här spelar redan seniortävlingar och gör det bra, berättar Jonas.</p>
<p><a href="http://bwflive.tournamentsoftware.com/sport/matches.aspx?id=268B0065-3AAA-4B50-9BD6-BF23A583F850">Här hittar du lottning, spelschema och resultat. Glöm inte tidsskillnaden. Kazan ligger en timme före Sverige.</a></p>
<p>Badminton World Federation ska sända den individuella tävlingen på sin youtube-kanal. Någon direktlänk låg dock inte ute på söndagskvällen när detta skrevs. Men gå in på <a href="https://www.youtube.com/channel/UChh-akEbUM8_6ghGVnJd6cQ">BadmontonWorld.tv</a> så hittar du säkert fram till sändningen.</p>
<p> </p>
  
  <div class="text-gray-400"> Publicerad: 2019-10-06</div>
  

    </main>

</body>

</html>