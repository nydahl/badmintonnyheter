<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Superdramatik när Umeå vann i golden set</h1>
  <div class="mb-2 text-xl">Umeå är vidare till semifinal i Badmintonligan efter en sanslös rysare mot Trollhättan. Matchen avgjordes i golden set där Gabriel Ulldahl stod för en jätteskräll och besegrade den danske världsspelaren Hans Kristian Vittinghus.
  </div>
    <p><em>Bild: Gabriel Ulldahl blev stor hjälte när Umeå slog Trollhättan och avancerade till semifinal.</em></p>
<p>Förutsättningarna inför matchen var tydliga. Trollhättan behövde vinna med minst 4-2 för att ta kvartsfinalen till ett avgörande golden set. Och med tanke på att deras danske stjärna Hans Kristian Vittinghus var tillbaka i laget såg möjligheterna på förhand ljusa ut för hemmalaget.</p>
<p>I de inledande matcherna gick herrdubbeln programenligt till Trollhättan och damdubbeln till Umeå. Båda matcherna i raka set. Därefter följde damsingeln som Umeås duktiga danska Michelle Sködstrup ganska enkelt spelade hem mot Trollhättans Salisa Chayruksa.</p>
<p>Nu låg pressen på Trollhättan att vinna återstående tre matcher för att tvinga fram ett avgörande i golden set.</p>
<p>Nästa par på banan var Hans Kristian Vittinghus mot Gabriel Ulldahl. Och det skulle väl bli en enkel match för dansken som är rankad nr 24 i världen? Nej, Gabriel Ulldahl hade andra planer.</p>
<p>Han inledde matchen helt respektlöst och styrde och ställde med sina svårlästa slag. Vittinghus såg lite yrvaken ut och fick inget grepp om Ulldahl samtidigt om han själv gjorde tillsynes enkla missar. Hastigt och lustigt ledde Umeåspelaren med 2-0 i set.</p>
<p>Därefter verkade Vittinghus ana faran och samlade ihop sig och tog set tre och fyra relativt enkelt. I femte set följdes spelarna åt upp till 9-9 och man kunde riktig känna nervositeten som spred sig i hallen.</p>
<p>På de avgörande bollarna visade dock dansken sin höga klass och tog hem setet med 11-9 till publikens jubel. Trollhättan hade därmed utjämnat till 2-2.</p>
<p>I den två efterföljande matcherna – mixeddubbel och herrsingel 2 – tyckes vindarna blåsa Trollhättans väg. Daniel Lundgaard/Sara Lundgaard vann i raka set och i den avslutande herrsingel 2 lyckades Mikael Westerbäck besegra Albin Hjelm i tre jämna set.</p>
<p>Därmed var det dags för golden set och till åskadarnas glädje blev det herrsingel som matchen skulle avgöras i. Vittinghus mot Ulldahl - igen!</p>
<p>Och nu visade Gabriel Ulldahl vilken enormt hög potential han besitter när spelet stämmer fullt ut. Han tog tidigt kommandot över matchen, inte minst genom suveränt nätspel som tvingade Vittinghus till ideliga lyft. Plötsligt hade Umeåspelaren 10-4 och sju matchbollar.</p>
<p>Då började den danske världsstjärnan att plocka boll efter boll och snart stod det 9-10. Skulle han återigen visa sig starkast när det gällde som mest?</p>
<p>Nej, denna kväll tillhörde Gabriel Ulldahl. På den sjätte matchbollen visade han stor mental styrka och lyckades leverera en perfekt smash som Vittinghus inte förmådde returnera. Jätteskrällen i Trollhättan var ett faktum.</p>
<p><span>–</span> Det var otroligt skönt att ta hem det här. Inför golden set tänkte jag att jag skulle försöka ta nätet och inte ge bort lägen. Trots att han räddade så många matchbollar kände jag mig ganska lugn, säger Gabriel Ulldahl.</p>
<p><b>Nu möter ni Halmstad i semifinalen. Vad säger du om det?</b></p>
<p><span>–</span> Ok, är det redan besämt? Men det låter bra, det var dom vi helst ville möta.<br /><br /></p>
<p>-----------------------------------------------------------------------------------</p>
<p>Här hittar du alla resultat i kvällens match:</p>
<p><a href="https://www.scoreboardlive.se/tournament/show/666">Trollhättan BK - IFK Umeå 4-2</a></p>
<p>Golden set:</p>
<p><a href="https://www.scoreboardlive.se/tournament/show/682">Trollhättan BK - IFK Umeå 0-1</a></p>
<p>Semifinalerna i Badmintonligan kommer att spelas 25 eller 26 mars samt 1 eller 2 april. Lagen som möts är dessa:</p>
<p>Påvelund TBK – Fyrisfjädern</p>
<p>Halmstad BMK – IFK Umeå</p>
<p>I den första matchen är det klart att Fyrisfjädern börjar hemma. Spelordningen i den andra matchen är ännu inte bestämd. Besked om detta och exakta datum för semifinalerna presenteras senast på onsdag.</p>
<p>Har du inte möjlighet att vara på plats kan du se alla matcher i Badmintonligan i direktsändning. <a href="https://solidsport.com/badmintonswe/livestreams">Gå då in på Solidsport.</a> Allt du behöver göra är att skapa ett kostnadsfritt konto. <a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt.</a></p>
  
  <div class="text-gray-400"> Publicerad: 2019-03-11</div>
  

    </main>

</body>

</html>