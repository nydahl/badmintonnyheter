<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">RSL Swedish Open i Lund slår rekord!</h1>
  <div class="mb-2 text-xl">Anmälningarna till RSL Swedish Open i Lund är klara. Och antalet deltagare slår rekord! Hela 361 singelspelare och dubbelpar från 41 länder är anmälda. – Vilken utveckling, helt fantastiskt, säger Tommy Theorin, ordförande i förbundsstyrelsen.
  </div>
    <p><em>Bildtext: Kan damdubbelparet Emma Karlsson/Johanna Magnusson ta en ny vinst i RSL Swedish Open i januari? Foto: Torbjörn Jansson.</em></p>
<p>RSL Swedish Open i Lund har vuxit mycket och snabbt sedan starten 2017. När nu Sveriges största internationella badmintontävling ska arrangeras för tredje gången i Sparbanken Skåne Arena den 17-20 januari 2019 är arrangemanget större än någonsin.</p>
<p>Antalet deltagande länder har nästan fördubblats sedan 2017, och antalet utövare har gått från 253 första året till 2019 års 361.</p>
<p>– Man blir varm och god i hjärtat av en sån fin utveckling. Det är enormt glädjande att vi kan bjuda publiken på badminton av hög internationell klass, säger Tommy Theorin.</p>
<p>Till Lund kommer många duktiga spelare från Danmark, Frankrike, Tyskland, England, Japan, Spanien, Malaysia, Indien, Indonesien, USA…</p>
<p>Inte oväntat lär spelare från badmintonstormakten Danmark dominera i flera kategorier. I damsingel hittar vi till exempel mycket starka Michelle Skødstrup, som vann Swedish Open förra gången efter övertygande spel, och Line Christophersen, vinnare av Junior-EM och tvåa på Junior-VM nu under hösten. Det svenska hoppet i damsingel står framför allt till Ashwathi Pillai.</p>
<p>– Danmark kommer med många kompetenta spelare från deras yngre generation, säger Jonas Herrgårdh, förbundets sportchef. I anmälningslistorna hittar jag också många intressanta japanska spelare, som säkerligen kan konkurrera i flera kategorier. Japansk badminton har utvecklats mycket de senaste åren.</p>
<p>I princip hela svenska eliten kommer till Lund. Störst segerchans finns med stor sannolikhet i damdubbel. Emma Karlsson/Johanna Magnusson vann damdubbeln i Swedish Open senast, och ska nu försöka försvara titeln. Emma och Johanna är det högst rankade damdubbelparet i tävlingen. Andra bra svenska damdubbelpar är systrarna Moa/Tilda Sjöö och Clara Nistad/Edith Urell. De får konkurrens från bland annat flera duktiga danska och franska par.</p>
<p>– Damdubbel och herrsingel är våra starkaste kategorier för närvarande, säger Jonas Herrgårdh. Jag hoppas och tror att både Felix Burestedt och Jacob Nilsson kan gå långt i herrsingel. Samtidigt är kategorin ett riktigt getingbo. Nästan 20 spelare kan sägas ha segerchans.</p>
<p>De stora deltagarantalet gör att redan kvalspelet på torsdag den 17/1 blir högintressant. Huvudtävlingen startar sedan på fredag den 18/1. </p>
<p><strong>Hur går det med planeringen och förberedelser för själva arrangemanget?</strong></p>
<p>- Vi ligger väl till och massor av människor gör ett fenomenalt arbete för att ro evenemanget i hamn, säger Tommy Theorin. Samtidigt vill vi att ännu fler frivilliga anmäler sig för olika uppdrag inför och under tävlingen.</p>
<p>Han betonar vikten av RSL Swedish Open för hela Badmintonsverige.</p>
<p>- Det är svensk badmintons stora mötesplats. Jag hoppas att klubbarna tar med sig många medlemmar till Lund för att se badminton av hög klass. Vi har också under dessa dagar en stor utbildningssatsning som drar många deltagare, säger Tommy Theorin.</p>
<p><a href="http://iof1.idrottonline.se/globalassets/asvenska-badmintonforbundet/kommunikation/swopen-19/bilder/2018-for-klubbar---linjedomare-swedish-open-2019-galler.docx">Här kan klubbledare och klubbmedlemmar hitta mer information om behovet av linjedomare till Swedish Open, och information om speltider med mera.  </a> </p>
<p>Via nedanstående länk kan du köpa biljetter till RSL Swedish Open:</p>
<p><a href="https://response.questback.com/svenskabadmintonfrbundet/lbs4wg2h5w">https://response.questback.com/svenskabadmintonfrbundet/lbs4wg2h5w</a></p>
<p> </p>
  
  <div class="text-gray-400"> Publicerad: 2018-12-21</div>
  

    </main>

</body>

</html>