<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Laddat Skogås var nära poäng mot Täby</h1>
  <div class="mb-2 text-xl">Skogås kom till spel med tre juniorer, förutom Juyun Jin och Douglas Lidman fick också Evelyn Johansson förtroendet i DD och MD.
  </div>
    <p>Stefan Edvardsson/George Rimarcdi ställdes mot Wigardt/Gransbo i HD1. Både Stefan och George startade heltaggade och visade direkt att de inte skulle vika ner sig. Täby försökte slå hål på Skogåsparet men bollarna bara kom tillbaka och Gransbo/Wigardt stressades till att driva upp tempot ytterligare och de gynnande Stefan/George som gjorde en taktiskt helt perfekt match och vann komfortabelt med 21-16,21-13. </p>
<p> </p>
<p>I DD fick Evelyn Johansson chansen med Christine mot Täbys Andren/Pantawane. Evelyn spelade respektlöst och det är kul att se hur inspirerat hon och Christine spelade. Man såg att de var fast beslutna att inte förlora dubbeln. De startade stabilt och höll spelet uppe med bra attackspel i första set som de vann med 21-17.  En jämn och underhållande match där Skogås spelade säkrare i de avgörande bollarna speciellt i tredje set där Petersson/Johansson tog kommandot direkt och kunde vinna med 11-7 och 2-0 i matchen.</p>
<p> </p>
<p>Täby har en stark andradubbel med Nandagopal som effektivt backas upp av P Nordin. Jocke och Jin kom aldrig in i  matchen som Täby vinner med 17-21,15-21 och en reducering till 2-1. George som haft problem med ryggen gav klartecken till spel i singel och gör en kanonmatch mot Wigardt som är rankad topp tre i Sverige. George vinner första set genom att hålla igång bollen och låta Wigardt gör misstagen. Kul att se George när han är laddad och spelar inspirerat.  I andra set orkar inte George stå emot Wigardts kanonad av smashar även om matchen står och väger vid 16-17, setet till Täby med 17-21. I tredje set tar Wigardt kommandot och rycker åt sig en ledning som George jobbar in och vid sidbytet står det 6-6. George kommer nära men vid 9-9 vinner Wigardt två snabba poäng och reducerat till 2-2. Kändes surt att förlora den poängen.</p>
<p> </p>
<p>I DS gör Christine så gott hon kan mot Arun och kämpar och sliter men kommer inte riktig åt Aruns diagonal spel, sällan man ser så mycket diagonala clear i DS. Arun vinner klart med 14 och 12.</p>
<p> </p>
<p>I HS 2 får Skogås lovande junior Douglas Lidman chansen mot Täbys ny förvärv Nandagopal som har acklimatiserat sig bra i Täby och kommer ge Täby många poäng i årets serie. Dogge hänger med bra i fösta set och bjuder bra motstånd även om han inte riktigt kan pressa Nandagopal. I andra set ökar Nandagopal tempot som Dogge inte kan matcha och en enkel seger för Täby.</p>
<p> </p>
<p>Evelyn Johansson tillsammans med Jocke Fellenius möter de meriterande paret Gransbo/Kotte i MD. Evelyn visar att hon har spelet i sig och med ytterligare rutin kommer hon bli en mycket bra mixedspelare också. Jocke med stor rutin orkar inte slå hål på Täbydefensiven som är tät och Gransbo/Kotte kompletterar varandra bra och vinner med 2-0 och matchen med 2-5.</p>
<p>  </p>
<p>En välspelad och roligt derbymatch där Skogås visar att vi inte är så långt bakom de bättre lagen i serien. Ytterligare en bra erfarenhet för våra nya A-lagsspelare. <br /><br />/Skogås</p>
<p> </p>
<p> </p>
  
  <div class="text-gray-400"> Publicerad: 2011-10-05</div>
  

    </main>

</body>

</html>