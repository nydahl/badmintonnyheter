<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Danskt guld på VM i Glasgow</h1>
  <div class="mb-2 text-xl">Europa fick det tufft i kvart- och semifinaler under VM i Glasgow. Viktor Axelsen från Danmark vinner dock mot Lin Dan från Kina i final. Finalpasset bjöd på många intressanta matcher.
  </div>
    <p>Det blev guld till Viktor Axelsen efter att 23-åringen vunnit mot rutinerade Lin Dan.</p>
<p>Det blev endast tre medaljer till Europa och Kina vinner två av fem finaler efter att ha tagit tre guld år 2014 och 2015.</p>
<p>Utöver Axelsens guld i herrsingel tar Danmark brons i damdubbel genom Kamilla Rytter Juhl/Christinna Pedersen och England ett brons genom mixedparet Chris Adcock/Gabrielle Adcock.</p>
<p><em>(Bild: Victor Axelsen, foto Torbjörn Jansson)</em></p>
<p><strong>Herrsingel</strong></p>
<p>Den store Lin Dan (CHN) är uppe i en VM-final igen. Tidigare har han vunnit VM fem gånger åren 2006, 2007, 2009, 2011, 2013 samt OS 2008 och 2012. Lin Dan vinner semifinalen i två set mot Son Wan Ho (KOR), seedad nummer ett som imponerat tidigare i tävlingen.</p>
<p>På den andra sidan står Europas hopp Viktor Axelsen (DEN) som spelade riktigt bra i semifinalen och gav ingen chans till Chen Long (CHN). Vinst till Viktor med 21-10, 21-9. Victor är 23 år och hans bästa meriter är brons på OS Rio 2016 och brons på VM 2014.</p>
<p>Kan Viktor vinna sitt första VM-guld? Ungdom och hunger mot erfarenhet och ibland fortfarande biljant teknik och kunnande.</p>
<p><span style="text-decoration: underline;">Final:</span> <strong>Viktor Axelsen</strong> - Lin Dan 22-20 21-16</p>
<p><strong>Damsingel</strong></p>
<p>Puserla V. Sindhu sätters stopp för den unge Chen Yufeis (CHN) framfart. Sindhu vinner övertygande i semifinalen med 21-13 21-10. I kvartsfinalen vann Sindhu över en annan kinesiska, Sun Yu.</p>
<p>Det var nära en hel-indisk final, men Nozomi Okuhara (JPN) vinner sin semifnalen mot Saina Nehwal med 12-21, 21-17, 21-10. I kvartsfinalen vann Okuhara över Europas hopp Caroline Marin, även det i tre set.</p>
<p>Ingen av tjejerna har tidigare vunnit VM, så mycket står på spel. Sindhu är den spelare som imponerat mest, men Okuharas vinster mot Marin och Nehwal är även de övertygande.</p>
<p><span style="text-decoration: underline;">Final:</span> <strong>Nozomi Okuhara</strong> - Pursala V. Sindhu 21-19 20-22 22-20</p>
<p><strong>Herrdubbel</strong></p>
<p>Oseedade Mohammad Ahsan/Rian Agung Saputro från Indonesien vinner sin semifinal mot Takeshi Kamuna/Keigo Sonoro från Japan med 21-12, 21-15. En stor skräll tycker en del men de badmintonkunniga vet att Ahsan som var rankad nummer 1-2 i världen med partner Hendra Setiawan under åren 2014-16 och även blev världsmästare år 2013 och 2015 är en rutinerad spelare.</p>
<p>Två par från Kina gjorde upp i den andra semifinalen. Vinnare blev Liu Cheng/Zhang Nan mot Chai Biao/Hong Wei med 21-17, 21-19.</p>
<p>Zhang Nan har sina bästa meriter i mixed med tre VM-guld men vann även lite överraskande OS-guld i Rio 2016 i herrdubbel med Fu Haifeng. Liu Cheng hade tidigare en annan partner i Hong Wei, men Cheng och Nan har tidigare som juniorer och i början av sin senior tid spelat tillsammans. Nu har de hittat tillbaka till varandra.</p>
<p>Tyvärr tappade Mathias Boe/Carsten Mogensen (DEN) i sin kvartsfinal mot Cheng/Nan med 20-22 i tredje set.</p>
<p><span style="text-decoration: underline;">Final:</span> <strong>Liu Cheng/Zhang Nan</strong> - Mohammad Ahsan/ Rian Agung Saputro 21-10 21-17</p>
<p><strong>Damdubbel</strong></p>
<p>Chen Qingchen/Jia Yifan från Kina, båda 20 år unga, vinner sin semifinal mot förstaseedade Misaki Matsutomo/Ayaka Takashi (JPN), de olympiska mästarna från 2016, med 21-17, 21-15. </p>
<p>Chen Qingchen är i dubbla finaler (DD och Mixed). Hon är endast 20 år gammal har visat upp otroliga vinster som junior, vinnare i mixed på Junior-VM åren 2013, 2014 och 2015, samt vinnare DD år 2014 och 2015 (båda segrarna i DD tillsammans med Jia Yifan).</p>
<p>Yuki Fukushima/Sayaka Hiroto från Japan vinner sin semifinal över Kamilla Rytter Juhl/Christinna Pedersen från Danmark med siffrorna 21-17, 19-21, 21-14. </p>
<p>Damdubbeln har haft riktigt jämna matcher och Fukushima/Hiroto är en överraskning, seedade som nummer nio. De vann även en jämn kvartsfinal med 21-19 i tredje set, så de har verkligen fått kämpa i varje match.</p>
<p>Kamilla Rytter Juhl/Christinna Pedersen får en bronsmedalj efter sin oerhört jämna vinst i kvartsfinalen med 27-25 i tredje set.</p>
<p><span style="text-decoration: underline;">Final:</span> <strong>Chen Qingchen/Jia Yifan</strong> - Yuki Fukushima/Sayaka Hiroto 21-18 17-21 21-15</p>
<p><strong>Mixeddubbel</strong></p>
<p>Zheng Siwei/Chen Qing Chen från Kina fortsätter att vinna. De vinner sin semifinal mot Englands hopp Chris Adcock/Gabrielle Adcock med 21-15, 23-21. </p>
<p>Tontowi Ahmad/Liliyana Natsir från Indonesien vinner sin semifnal mot Lee Chun Hei/Chau Hoi Wah från Taiwan med 21-16, 21-13. Lilyana har riktigt bra meriter med Guld på OS i Rio, Guld på VM 2005, 2007 och 2013. Kan hon och partnern Tontowi vinna igen? </p>
<p>1-1 (head mot head) och senast vann Ahmad/Natsir i Indonesia Open juni 2017.</p>
<p>För mig en drömfinal, väldigt intressant match.</p>
<p>Bronsmedalj till Europa med Chris och Gabrielle Adcock (ENG).</p>
<p><span style="text-decoration: underline;">Final:</span><strong> </strong><strong>Tontowi Ahmad/Liliyana Natsir</strong> - Zheng Siwei/Chen Qing Chen 15-21 21-16 21-15</p>
<p>Lottningar och fullständiga resultat: <a href="http://bwfworldchampionships.com/results/2663/total-bwf-world-championships-2017/draw/ms" target="_blank">VM 2017 Glasgow</a></p>
<p>Text: Jonas herrgårdh, Sportchef</p>
<p> </p>
  
  <div class="text-gray-400"> Publicerad: 2017-08-26</div>
  

    </main>

</body>

</html>