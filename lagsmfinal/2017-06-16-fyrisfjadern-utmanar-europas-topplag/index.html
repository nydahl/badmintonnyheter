<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fyrisfjädern utmanar Europas topplag</h1>
  <div class="mb-2 text-xl">Europacupen för klubblag står för dörren och i år är Fyrisfjädern tillbaka i turneringen efter många års frånvaro.
  </div>
    <p><em>Bild: Fyrisfjädern firar SM-guldet 2017. Foto: Torbjörn Jansson.</em></p>
<p>European Club Championships där Europas bästa klubblag gör upp om titeln pågår 20-24 juni i Milano. Fyrisfjädern är som svenska mästare lottade i grupp 1. Där ställs de mot titelförsvarande Issy Les Moulineaux från Frankrike och schweiziska mästarna Team Argovia.</p>
<p>− Det blir väldigt kul. Vi har visat att vi är bäst i Sverige flera år nu och det här blir en värdemätare för oss. Det är en del i att vi vill utvecklas som klubb och organisation, det är en ny utmaning för oss, säger Peter Kapetz, lagledare i Fyrisfjädern.</p>
<p>Uppsalalaget får ett tufft uppdrag mot framförallt Issy Les Moulineaux som är toppseedade i turneringen. En andraplats i gruppen med tre lag räcker dock för avancemang till kvartsfinalerna.</p>
<p>− Schweizarna har ett lag som vi på pappret ska slå. Det franska laget däremot har ett väldigt bra lag, framförallt på damsidan. Där måste vi verkligen spela på topp om vi ska kunna slå dem, säger Peter Kapetz.</p>
<p>Fransmännen är dock något försvagade då stjärnspelaren Gaetan Mittleheisser inte finns med på grund av skada. Dessvärre för Fyrisfjädern dras även de med skadebekymmer då Henri Hurskainen har problem med ett knä.</p>
<p>− Henri kommer med all sannolikhet inte till spel. Han vred till ett knä när han var nere i Thailand och tävlade. Mattias Borg ersätter honom i herrsingelspelet, säger Peter Kapetz.</p>
<p>Senast ett svenskt lag deltog i turneringen var 2005, då var det Täby som försvarade de svenska färgerna. När Fyrisfjädern nu återigen går in i turneringen så är det med en hög målsättning.</p>
<p>− Jag tycker att vi har en bra medaljchans. Om allt stämmer, vi presterat bra och har flytet på vår sida tror jag till och med att vi kan vara med och slåss om guldet, säger Peter Kapetz.</p>
<p>I början på 2000-talet tog sig Fyrisfjädern till 4 (!) raka finaler men de har aldrig lyckats vinna turneringen.</p>
<p>Europacupen är uppdelad i fyra grupper med fyra lag i varje, förutom grupp 1 där Fyrisfjädern ingår som enbart innehåller tre lag. Gruppspelet avgörs tisdag-torsdag och sedan tar slutspelet vid.</p>
<p>Förstaseedade Issy Les Moulineaux får ses som favoriter tillsammans med seedade ryska mästarna Primorye Vladivostok (2), franska BC Chambly Oise (3) och spanska mästarna Recreativo les La Orden (4).</p>
<p> </p>
<p>Fyrisfjäderns matcher i gruppspelet:</p>
<p>21 juni: Team Argovia – Fyrisfjädern              kl. 18 (lokal tid)</p>
<p>22 juni: Issy Les Moulineaux – Fyrisfjädern   kl. 14 (lokal tid)</p>
<p> </p>
<p><a href="http://www.badmintoneurope.com/cms/default.aspx?clubid=4685&cmsid=239&pageid=5381&m=4743358">Läs mer om tävlingen här</a></p>
<p><a href="http://www.tournamentsoftware.com/sport/draws.aspx?id=B4E6AB00-0CE9-489C-9B8F-3F4DCFB8A178">Följ resultaten här</a></p>
<p><a href="http://badmintoneurope.com/cms/?&pageid=6502">Här hittar du en historisk översikt över Europacupen</a></p>
  
  <div class="text-gray-400"> Publicerad: 2017-06-16</div>
  

    </main>

</body>

</html>