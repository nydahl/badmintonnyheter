<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Helt jämnt i kvartsfinalduellen</h1>
  <div class="mb-2 text-xl">Den första kvartsfinalen mellan Täby och Fyrisfjädern blev en rysare. Slutresultat 3-3, och nu avgörs dramat i Uppsala på tisdag.
  </div>
    <p><em>Bilden ovan: Clara Nistad var med om att ta två av Täbys matchvinster. Först med Hermansah i mixed och sedan med Ashwathi Pillai i damdubbel. Foto: Torbjörn Jansson.</em></p>
<p>Det brukar bli jämna matcher mellan Täby och Fyrisfjädern. Söndagskvällens kvartsfinalmöte blev inget undantag. Men i början såg det ut som om Fyrisfjädern skulle ånga på mot en viktig seger på bortaplan. Lagets båda danska trumfkort spelade tempostarkt och säkert  i de inledande singlarna.</p>
<p>Först vann Victor Svendsen överraskande enkelt mot Täbys Hermansah. Den danske toppspelaren kontrollerade matchen, varierade tempot och Hermansah hamnade hela tiden på efterkälken. På kort tid vann Victor Svendsen med 3-0 i set.</p>
<p>Även damsingeln gick till Fyrisfjädern. Där hoppades många Täbyfans att Ashwathi Pillai skulle kunna upprepa sin överraskande seger från grundserien mot Fyrisfjäderns starka Julie Dawall Jacobsen. Men den här gången var danskan, rankad på 61:a plats i världen, förvarnad. Hon spelade tempostarkt och koncentrerat, och lät Ashwathi Pillai stå för misstagen. 3-1 till Jacobsen, och Fyrisfjädern hade 2-0.</p>
<p>Men sedan vände matchen. Först vann Mathias Wigardt en extremt svängig match i fem set mot Henri Hurskainen. Wigarth låg under med 1-2 i set och såg ut som en förlorare, men kunde ändå vända och vinna.</p>
<p>Och sedan var Täbys dubbelspecialist Clara Nistad med om att vinna två matcher för Täby. Först mixed ihop med Hermansah, sedan damdubbel med Ashwathi Pillai. Särskilt damdubbeln var länge jämn och oviss, men till slut avgjorde Täbyparets starka offensiv och hårda smashar.</p>
<p>Därmed låg all press på Fyrisfjäderns herrdubbelpar Richard Eidestedt/Melker Z-Bexell, som till slut vann en riktigt tuff herrdubbel mot Larry Li/Mathias Wigardt med 3-2 i set.</p>
<p>– Jag måste säga att jag är klart nöjd som matchen gestaltade sig. Det började inte alls bra, men vi redde ut underläget och höjde oss som lag, säger Peter Axelsson, Täbys lagledare.</p>
<p>– Det såg utmärkt ut i våra tre vinstmatcher, och jag är också glad över att vi fick igång vår herrdubbel. Jag vet dessutom att Hermansah kan spela mycket bättre. Så sammantaget ser det positivt ut inför returen på tisdag.</p>
<p><strong>Hur laddar ni för den matchen?</strong></p>
<p>– Vi kommer bland annat att titta på video, analysera matcherna och försöka se vad vi kan förbättra, säger Peter Axelsson.</p>
<p>Henri Hurskainen, Fyrisfjäderns spelande lagledare, tycker att söndagens kvartsfinal var en typisk slutspelsmatch.</p>
<p>– Bra prestationer blandas med sämre och i slutändan blir det så här jämnt. Vi fick en god start med två singelsegrar, men sedan blev det lite energilöst från vår sida i några andra matcher, säger han.</p>
<p>– Jag är till exempel inte nöjd med min egen insats. Jag spelar två OK set, men över fem set är Mathias den bättre. Jag är inte än där jag vill vara fysiskt, säger Henri.</p>
<p>Men han är ändå nöjd med att det till slut blev oavgjort.</p>
<p>– Bra att vår herrdubbel höll i och kunde ta femte set. Nu har vi tisdagens match i vår hemmahall och med publiken i ryggen. Det ska bli skönt. </p>
<p><strong>Hur laddar ni för tisdagens match?</strong></p>
<p>– Träningsmässigt kör vi på som vanligt. Men vi snackar naturligtvis ut om kvällens match, kollar läget med alla, och är noggranna med förberedelserna så att alla ska vara så mentalt redo som möjligt, säger Henri Hurskainen.</p>
<p>Här är alla resultat i matchen:</p>
<p><a href="https://www.scoreboardlive.se/tournament/show/663">Täby-Fyrisfjädern 3-3</a></p>
<p>Den oavgjorda resultatet i Täby indikerar att den avgörande matchen i Uppsala på tisdag den 5/3 blir en rysare.  Skulle även den matchen sluta 3-3 avgörs kvartsfinalduellen med ett Golden set.</p>
<p>Men redan måndag den 4/3 fortsätter kvartsfinalspelet. Då är det dags för den första matchen mellan Umeå och Trollhättan. Här nedan ser du spelschemat för resten av kvartsfinalerna. Klickar du på länkarna hittar du laguppställningarna 24 timmar före matchstart, och du kan sedan följa resultaten.</p>
<p><a href="https://www.scoreboardlive.se/tournament/show/665">Måndag 4/3 kl 18.30 Umeå-Trollhättan</a></p>
<p><a href="https://www.scoreboardlive.se/tournament/show/664">Tisdag 5/3 kl 18.30 Fyrisfjädern-Täby</a></p>
<p><a href="https://www.scoreboardlive.se/tournament/show/666">Måndag 11/3 kl 18.30 Trollhättan-Umeå</a></p>
<p>Har du inte möjlighet att vara på plats kan du se alla matcher i direktsändning. <a href="https://solidsport.com/badmintonswe/livestreams">Gå då in på Solidsport.</a> Allt du behöver göra är att skapa ett kostnadsfritt konto.</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt.</a></p>
  
  <div class="text-gray-400"> Publicerad: 2019-03-03</div>
  

    </main>

</body>

</html>