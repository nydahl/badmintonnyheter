<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Silly season SBL: Fjolårsfinalisterna rustar</h1>
  <div class="mb-2 text-xl">15 augusti är sista datum för att anmäla nya spelare till klubbarna i SBL. Fram till dess ger vi dig nyheterna om de senaste övergångarna. Vi fortsätter med att rapportera om fjolårsfinalisterna Kista och Fyrisfjäderns nyförvärv.
  </div>
    <p>Inom fotbollen är Silly season ett känt begrepp som syftar på den period då spelarövergångar mellan klubbarna är tillåtna. Övergångsperioden brukar kännetecknas av vilda rykten i media och saftiga övergångssummor mellan klubbarna.</p>
<p>Sista datumet för att registrera spelare till Svenska Badmintonligan närmar sig med stormsteg. Badminton Sweden presenterar därför sin egen variant av silly season fram till deadline 15 augusti. Följande artikel kommer att uppdateras allt eftersom övergångar och nyförvärv bekräftas.</p>
<p> </p>
<p><span style="text-decoration: underline;"><b>Silly season 17 augusti</b></span></p>
<p> </p>
<p>Regerande mästarna <b>Fyrisfjädern</b> visade i sista stund upp säsongens nyförvärv. Då namn som <b>Mattias Borg</b>, <b>Emelie Fabbeke</b>, <b>Rebecca Kuhl</b> och <b>Daniel Ojaaär</b> lämnat samtidigt som <b>Henri Hurskainen</b> är långtidsskadad var det många som spänt väntade på att Uppsalalaget skulle presentera sin trupp.</p>
<p> </p>
<p>Förstärkningarna som presenterades precis innan transferdeadline var både internationella och rutinerade.</p>
<p> </p>
<p><b>Scott Evans</b> från Irland med meriter från bland annat OS är klar för Fyrisfjädern kommande säsong. Senast i Rio blev det en niondeplacering för Evans som kan spela singel, herrdubbel och mixeddubbel.</p>
<p> </p>
<p>På damsidan har klubben gjort klart med danska <b>Mette Poulsen</b>. Hon tillhör toppen i Europa och vann så sent som vid EM en individuell bronsmedalj.</p>
<p> </p>
<p>Från grannlandet i söder hämtar man även in <b>Victor Svendsen</b>, en ung lovande spelare som blir en tillgång både i singel och herrdubbel.</p>
<p> </p>
<p>Från träningscentret i Uppsala värvar Fyrisfjädern även in unga talangfulle <b>Andy Tsai</b> som senast representerat Kista i SBL-spelet.</p>
<p> </p>
<p> </p>
<p>Fjolårsfinalisterna <b>Kista</b> gjorde i sista stund klart med en hel rad spelare. Liksom tidigare säsonger satsar lagledare Bo Bjunér på flera importspelare. Från Danmark hämtar Stockholmsklubben in <b>Iben Bergstein</b>.</p>
<p> </p>
<p>− Det är en duktig spelare i alla kategorier som tillhör den danska eliten, säger Bo Bjunér.</p>
<p> </p>
<p>Kista har också skrivit kontrakt med två indonesiska spelare. Det rör sig om två herrspelare vid namn <b>Andhika Andhar</b> och <b>Abdul Zailani</b>. Andhar är framförallt dubbelspelare som uppges ha en mjuk och fin teknik. Zailan är vänsterhänt singelspelare med en attackerande spelstil.</p>
<p> </p>
<p>Dessutom flyttar <b>Tim Foo</b> från Fyrisfjäderntill Kista. Foo har spelat många säsonger i Uppsala och har bland annat SM-guld i lag med Fyrisfjädern och i herrdubbel tillsammans med Richard Eidestedt.</p>
<p> </p>
<p>Samtidigt står det alltså också klart att <b>Andy Tsai</b> går motsatt håll och ansluter till Fyrisfjädern från Kista.</p>
<p> </p>
<p><span style="text-decoration: underline;"><strong>8 augusti</strong></span></p>
<p><b>Halmstad Badminton</b> har inför säsongen gjort klart med danske <b>Mikkel Mikkelsen</b>. 25-årige Mikkelsen är framförallt en stark mixeddubbelspelare som är rankad som nummer fem i hemlandet och 45 i världen. I danska ligan representerar han <b>V</b><b>ærløse Badminton</b>.</p>
<p>– Det är en lång spelare med bra räckvidd och väldigt duktig i mixed, säger Niclas Rosengren som är lagledare för Halmstad.</p>
<p>Ur det övriga lagbygget meddelar Rosengren att de flesta från förra säsongen finns kvar i truppen. Som vi tidigare skrivit i silly season-rapporteringen så lämnar <b>Shaun Ekengren</b> Halmstad för spel i Spårvägen.</p>
<p>Colin Hammarberg som spelade en match med Halmstad förra året kommer i år också att matcha sparsamt med klubben. Anledningen är att Hammarberg bor och tränar i Malaysia.</p>
<p>– Är han hemma någon gång så kan han bli aktuell för matcher med oss, säger Niclas Rosengren.</p>
<p><strong>Trollhättan</strong> vill inte vara sämre och presenterar även de en ny dansk från Værløse Badminton. 25-årige <b>Nikolaj Overgaard</b> kommer att spela för SBL-nykomlingen kommande säsong. Overgaard blev bland annat dansk juniormästare 2011. Till vardags tränar han på Danmarks badmintoncenter i Bröndby.</p>
<p>Det händer även saker på andra håll i landet. <b>Täby</b> har presenterat nytillskottet <b>Daniel Ojaäär</b>. Han kommer närmast från Uppsala där han spelat och tränat med Fyrisfjädern och på Euro Center.</p>
<p>Ojaäär har tidigare en rad tunga prestationer i Täbytröjan. Däribland fem SM-titlar, senast 2011 tog han guld på U17-SM i både herrsingel och herrdubbel.</p>
<p><span style="text-decoration: underline;"><strong>4 augusti</strong></span></p>
<p><b>IFK Umeå</b> fortsätter sin storsatsning. Under sommaren har Norrlandsklubben visat musklerna på transferfronten genom att knyta till sig tre starka namn.</p>
<p>Från västkusten hämtar Umeå in välmeriterade <b>Gabriel Ulldahl</b> från Askim BC. Ulldahl har bland annat tre SM-guld i herrsingel (2013, -15 och -16) samt ett EM-silver från sin juniortid.</p>
<p>– Det är stark spelare och en fantastisk begåvning. Han har en potential som inte många i svensk badminton har, säger IFK Umeås ordförande Peo Johansson.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/spelare/ulldahl.jpg?w=600&h=399" height="399" width="600" /></p>
<p>Gabriel Ulldahl kommer fortsättningsvis att vara bosatt i Göteborg men han kommer i hög utsträckning att träna med Umeå och givetvis representera laget i SBL.</p>
<p>I <b>Olivia Wänglund</b> har IFK Umeå förstärkt även på damsidan. 17-åringen är en riktig multitalang då hon representerar ungdomslandslagen i både fotboll och badminton. Wänglund har till hösten valt byta NIU med fotbollsinriktning i Sundsvall för att istället börja på NIU med badmintoninriktning i Umeå. Samtidigt lämnar hon Bergsåkers BMK och har kritat på för IFK Umeå till säsongen.</p>
<p>– Verkligen superkul! Jag valde att flytta till Umeå för att få optimala förutsättningar i båda mina sporter, säger Oliva Wänglund på IFK Umeås Facebook-sida.</p>
<p>Wänglund gjorde redan förra säsongen två SBL-matcher för IFK Umeå som 16-åring. Hon har bland annat ett guld i damdubbel från årets U17-SM. I damsingel är hon rankad nummer fem bland U19-spelare i Sverige.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/spelare/olivia-wangberg.jpg?w=498&h=265" height="265" width="498" /></p>
<p><em>Bild: Olivia Wänglund. Foto: IFK Umeå.</em></p>
<p>Även <b>Albin Hjelm</b> från Fyrisfjädern är ett nytt tillskott i Umeås trupp. Albin som är född 1993 är en stor talang inom framförallt singel men även inom dubbel blir han en förstärkning då han förenas med parhästen Jonathan Forsberg. På Albins meritlista finns bland annat en seger i Danish Junior Open. Under säsongen kommer han att bo kvar i Uppsala för att studera där, träningen kommer därför att ske med både Fyrisfjädern och Umeå.</p>
<p>I övrigt meddelar IFK Umeås ordförande att SBL-laget nu förlängt med spelarna som representerade klubben förra säsongen. Truppen består i dagsläget av tolv spelare.</p>
<p><b>Spårvägen</b> har sedan tidigare i sommar förstärkt med ett nygammalt namn. Det är <b>Shaun Ekengren</b> som återvänder till klubben efter ett och ett halvt år i Halmstad. Under samma period har 19-årige Shaun även spelat i den danska ligan.</p>
<p>Det närmaste året kommer Shaun att vara bosatt i Malmö där han gör sista året på RIG. Han kommer att träna med Spårvägen på skollov och konkurrera om plats i Spårvägens SBL-lag.</p>
<p>Shaun Ekengren är i skrivande stund placerad som nummer 19 i herrsingel och nummer sju i herrdubbel på Sverigerankingen.</p>
<p><span style="text-decoration: underline;"><strong>31 juli</strong></span></p>
<p>Vi inleder rapporteringen från silly season med att presentera nya namn för <strong>Täby</strong> och SBL-nykomligen <strong>Trollhättan</strong>.</p>
<p><strong>Trollhättan:</strong></p>
<p>Många är nyfikna på vad Trollhättan kan tillföra serien kommande säsong. Klubbens ordförande Janne Borgstedt flaggade redan vid avancemanget för att laget behövde förstärkning och man var tidigt ute med att presentera en rad nyförvärv på hemsidan.</p>
<p>Till dags datum har Trollhättan gjort klart med inte mindre än fyra nyförvärv. Tidigt under sommaren presenterades en trio av två hemvändare i <span><strong>Mikael Westerbäck</strong>, <span><strong>Morgan Karlsson</strong> samt en ung talang i form av <span><strong>Emil Hasselberg</strong>.</span></span></span></p>
<p><span><span><span>Mikael Westerbäck har Trollhättan som moderklubb och återvänder nu hem. Han har tidigare spelat flera år i Göteborgs badmintonklubb men kommer senaste från proffsspel i tyska ligan.</span></span></span></p>
<p><span><span><span>Morgan Karlsson har även han spelat för Trollhättan tidigare i karriären men har BMK Dalton från Brålanda som moderklubb.</span></span></span></p>
<p><span><span><span>I Emil Hasselberg har TBK hämtat in en lovande spelare från Göteborg badmintonklubb.</span></span></span></p>
<p><span><span><span>På temat ung och lovande presenterade klubben här om dagen också danskan <strong>Sara Lundgaard</strong>. Sara bor i Köpenhamn och representerar även <span>Vaerlöse Badmintonklubb. 20-åringen är välmeriterad med bland annat ett mixed-guld vid junior-VM. Fram till junioråldern var hon topprankad inom dubbel och mixed och det är alltjämt i dubbelkategorierna som hon är specialiserad.</span></span></span></span></p>
<p><strong>Täby:</strong></p>
<p>Vårens semifinalister kan än så länge presentera två nya spelare till nästa säsong. Det rör sig om syskonen <strong>Rebecca Kuhl</strong> och <strong>Richard Kuhl</strong> som nu återvänder till Täby.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/spelare/rebecca-kuhl.jpg?w=491&h=345" height="345" width="491" /></p>
<p><em>Bild: Rebecca Kuhl. Foto: Täby.</em></p>
<p>Det blev bara en säsong i Fyrisfjädern för Rebecca Kuhl. Nu flyttar hon hem till Stockholm och moderklubben Täby. Med ett SM-guld i Fyrisfjädern och dessutom ett individuellt SM-silver i damsingel från i våras blir hon ett vasst tillskott.</p>
<p>Richard har de senaste två åren spelat för Kista, men även han återvänder nu till sin moderklubb. Till vardags bor Richard i England där han studerar och tränar vid Loughborough Universitys singelcentra.</p>
  
  <div class="text-gray-400"> Publicerad: 2017-08-17</div>
  

    </main>

</body>

</html>