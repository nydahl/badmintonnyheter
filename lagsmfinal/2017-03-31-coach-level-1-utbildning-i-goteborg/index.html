<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Coach Level 1-utbildning i Göteborg</h1>
  <div class="mb-2 text-xl">Under helgen slutförde en grupp tränare i Göteborg utbildningen Coach Level 1 – det första steget i Badminton Swedens tränarutbildningsstege.
  </div>
    <p><span><em>Bild: </em></span><span><em>Främre raden från vänster: Lars Widengård, Linda Ström, kursinstruktör Thomas Aidehag, Hanna Persson, Richard Kolster, Per Häger, Daniel Kjellberg, Krister Stoltz och ass kursinstruktör Erik Bojesson. Bakre raden från vänster: Viet Nguyen, Stefan Engström, kursinstruktör Johan Blom, Robert Jonsson, Linnéa Granberg och Anton Lundén.</em></span></p>
<p>Helgens kurs i Gamlestadshallen i Göteborg var tillfälle två för deltagare som varit med ett par månader tidigare och nu skulle slutföra Coach Level 1-utbildningen. Kursledare var Johan Blom och Thomas Aidehag som är Sveriges första instruktörer för Coach Level 1. Efter utbildning av Badminton Europe förra året gjorde de nu sin första tränarutbildning tillsammans.</p>
<p>− Det är en jättebra utbildning där deltagarna får med sig grunderna för att lära ut badminton. Vid det här tillfälle nummer två handlar det bland annat om taktik inom både singel- och dubbelspel, säger Johan Blom, som var en av kursledarna.</p>
<p><strong>Tolv deltagare slutförde utbildningen</strong></p>
<p>Vid utbildningens första tillfälle kom 17 deltagare men vid tillfälle två hade flera fått förhinder och det blev tolv deltagare som slutförde utbildningen.</p>
<p>Det hela avslutades under söndagen med ett slutprov där kursledarna bedömer deltagarna utifrån utbildningens kriterier.</p>
<p>− Hela utbildningen omfattar 32 timmar och det avslutas med ett slutprov där vi bedömer hur deltagarna klarar av att lägga upp en träning. Det är en helhetsbedömning av allt från tekniska detaljer till kroppsspråk och ledarskap. Skillnaden från tidigare är att det inte räcker med att gå utbildningen, man måste även bli godkänd, säger Johan Blom. Flera av deltagarna fick, precis som vid kursen som hölls i Enskede Rackethall, i uppgift att göra vissa kompletteringar innan de erhåller sina certifikat.</p>
<p><strong> "Ska ge större trygghet"</strong></p>
<p>Utbildningen Coach Level 1 är det första steget i den tränarutbildningsstege som introducerades till säsongen 2016/2017. Utbildningen 1 ger bland annat deltagarna grundläggande kunskaper inom träningsmetodik, tekniska- och taktiska moment samt fysisk träning och idrottspsykologi.</p>
<p>− Tanken är att deltagarna efter avslutad utbildning ska ha en större trygghet i att lära ut badminton och ta med sig denna kunskap ut i sina klubbar. Feedbacken efter utbildningstillfällena har varit jättebra, säger Johan Blom.</p>
<p>I feedbacken från deltagarna får kursledarna mycket beröm, både för deras stora badmintonkunnande och för det engagemang de visat under kursens gång, säger Åsa Strindlund som är utbildningsansvarig på Badminton Sweden. De två helger som kursen omfattar är intensiva och ganska fullspäckade och mer tid för teknik och taktik har efterfrågats. Vi strävar efter att erbjuda fristående fortbildningstillfällen i form av Teknik och Taktic Clinics, samt kommer att se över möjligheten att lägga in större fokus på teknik inom ramen för Coach Level 1-utbildningen, förklarar Åsa. Vi har fått in bra konstruktiv kritik från deltagarna som vi ska ta fasta på inför kommande utbildningar, bland annat vad gäller tydlighet i kunskapskraven och hemuppgiften mellan Del 1 och Del 2, samt eventuellt ändra upplägget för sista bedömningsdagen så att den blir mer tidseffektiv för deltagarna.</p>
<p> </p>
<p>Nu när vi har fler utbildade instruktörer ser vi fram emot att fler distrikt kommer att medarrangera Coach Level 1 under kommande säsong. Kontakta <a href="mailto:asa.strindlund@badminton.nu">Åsa Strindlund</a> eller <a href="mailto:claes.johansson@badminton.nu">Claes Johansson</a> för mer information och för att diskutera planeringen.</p>
<p> </p>
<p><a href="http://www.badminton.nu/Utbildning/tranarutbildningsstegen/CoachLevel1/">Läs mer om Coach Level 1 här</a></p>
  
  <div class="text-gray-400"> Publicerad: 2017-03-31</div>
  

    </main>

</body>

</html>