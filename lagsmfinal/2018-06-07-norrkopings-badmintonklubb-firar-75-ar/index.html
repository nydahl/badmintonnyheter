<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Norrköpings Badmintonklubb firar 75 år</h1>
  <div class="mb-2 text-xl">Norrköpings Badmintonklubb har uppnått den respektingivande åldern 75 år. Under helgen firade nya och gamla medlemmar på Norrköpings Racketstadion. Svenska Badmintonförbundet uppmärksammar jubilaren genom att här publicera en text från föreningen.
  </div>
    <p class="Standard">Norrköpings Badmintonklubb, NBK, bildades 8 mars 1943 av tio nyblivna badmintonentusiaster. Första sammanträdet hölls på Hugos Konditori där det ”efter diverse resonemang” beslöts att bilda en klubb. Styrelsen fick då i uppdrag att utarbeta stadgar och namn på klubben samt därefter sammankalla till nytt sammanträde. Den första donationen till den blivande klubben blev en kassabok och ett skrivblock till sekreteraren. En medlemsbegränsning infördes dock på grund av brist på träningstider. Träningsavgift för medlemmar sattes till 1 kr per timme och för övriga 1 kr och 50 öre.</p>
<p class="Standard">Visionen denna första kväll var att NBK i framtiden skulle bli en storklubb med flera egna hallar.</p>
<p class="Standard">Att vi blev en storklubb är väl att ta i. Idag är vi en klubb inriktad mot träning både för tävlings- och motionsspelare. NBK, tillsammans med några tennisklubbar, är också delägare i Norrköpings Racketstadion.</p>
<p class="Standard">Ungdomsverksamheten startade under 1950-talet i Kommunala Mellanskolans gymnastiksal. Där var det nära till ribbstolarna och många racketar var det som gick sönder. Vi har sedan Racketstadions nybyggnad haft en mycket aktiv senior- och ungdomsverksamhet med många duktiga spelare med träningar två kvällar i veckan.</p>
<p class="Standard">Klubbens medlemsantal varierar mellan 150 och 200 personer. </p>
<p class="Standard">År 1953 arrangerade vi vår första stora tävling, NBK:s Internationella, som sedan återkom årligen. Danska, finska och norska spelare deltog tillsammans med Sveriges då främsta spelare, Ewa Tvedberg från Malmö, och bröderna Kurt och Sture Johansson från Göteborg.</p>
<p class="Standard">Tävlingen spelades första åren i Sporthallen, där vi hade tillgång till fyra banor, för att 1964 flytta till Mässhallarna med elva banor. År 1979 byggdes Norrköpings Racketstadion där vi fick tillgång till 16 banor – idag 12 stycken.</p>
<p class="Standard">År 1970 stod vi som arrangör för Internationella SM. Ett stort arrangemang där Nordens och Englands främsta spelare deltog.</p>
<p class="Standard">Klubben arrangerar idag en klassningstävling, varje år, för seniorer och juniorer.</p>
<p class="Standard">NBK har sedan många år tillbaka deltagit i Svenska Badmintonförbundets seriespel med varierande framgångar i div 1 och div 2.</p>
<p class="Standard"> </p>
<p class="Standard">Norrköping 2018-05-26</p>
<p class="Standard">Norrköpings Badmintonklubb</p>
  
  <div class="text-gray-400"> Publicerad: 2018-06-07</div>
  

    </main>

</body>

</html>