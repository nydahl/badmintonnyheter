<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenskt medaljrekord i Veteran-EM</h1>
  <div class="mb-2 text-xl">Med två guld, två silver och hela nio brons slår Sverige sitt tidigare medaljrekord i Veteran-EM. I medaljligan hamnar vi som sjätte nation av de 32 länder som spelar EM 2016.
  </div>
    <p>Under finaldagen vid European Senior Championship 2016 i Podčetrtek, Slovenien<b> </b>spelades det 40 finaler i de åttaåldersklasserna från +35 till +70.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-lagfoto-2016-nara.jpg?w=2566&h=1700" height="1700" width="2566" /></p>
<p>I fyra av dem hade vi svenskar, herrsingel +40, herrdubbel +45, herrdubbel +50 och damdubbel +65. Förra gången, på EM i Portugal 2014, hade vi tre finalplatser, herrdubbel +35, herrdubbel +40 och mixed +70. Då tog vi bara ett guld (Stefan Edvardsson/Mikael Nilsson i +40), två silver och sex brons.</p>
<p>Först ut av svenskarna var Ulf Svensson, som nog inte riktigt trodde på sina vinstchanser mot 1:a seedade fransmannen Fabrice Bernabe. Eller så var krafterna helt enkelt slut? Fabrice var ett litet snäpp bättre än Uffe på i stort sett allt. Rörligare, snabbare, bättre på defensiven, bättre på offensiven, lite bättre vid nät. Då blir det 5-21, som i första set. Om den lätta setsegern gör att Fabrice slappnar av och ger Uffe chansen och ett litet hopp vid 7-7 vet jag inte, men det hjälper ändå inte. Snabbt rinner det iväg igen och matchen är över efter 12-21. Det blir ändå en SILVERMEDALJ som ingen vågat hoppats på innan tävlingen startade. Det fanns trotts allt 78 anmälda i klassen, väldigt många av dem var bra nog att ställa till bekymmer på vägen. Så att vi får TVÅ medaljörer, med Mikaels Nilssons BRONS och Uffes SILVER är fantastiskt bra.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-silver-brons-40-ulf-svensson-mikael-nilsson.jpg?w=1920&h=1080" height="1080" width="1920" /></p>
<p>Näst på tur var Magnus Nytell och Erik Söderberg, som ställdes mot engelsmännen Mark Gold/John Austin. Mark vann EM 2014 i par med Rajeev Bagga. Då slog de ut Milan i par med Joakim Nordgren i semifinalen. Erik Söderberg i par med samma Milan hade även fått vara med att slå ut just Golds och Austin i Ankara VM 2013. Så ömsesidig respekt fanns. Men det verkade inte Manus Nytell bry sig om. När Erik är på banan är man van att se honom ta initiativet vid nät. Nu var Nytell i stort sett dominanten överallt i starten. Med kvickt spel och fina undanläggningar blev det 5-0 och 8-4 innan engelsmännen kom in i spelet. De lyckades utjämna till 9-9, men roligare än så blev det inte. 12-9, växte till 15-11, det blev 15-12, sedan kom sex snabba misstag och 21-12 till svenskarna. I andra set, med något sämre sida och ljus från en fönstervägg blev det jämnare. Bra start av Magnus och Erik och 7-4 gav hopp om samma resultat. Men engelsmännen kom istället ikapp och förbi till 10-7 ledning, innan det blev 10-10. Därefter var de bara en boll ifrån varandra ända till 18-18. Då hade Erik och Magnus ärligt talat riktigt flyt, med kantträffar som gick in och nät touch. Vinst 21-18 och första GULDET var hemma!!</p>
<p>Kort därefter klev Anders Fisher/Milan Duvsund in på banan mot ryssarna, Grigoriev/Nazarov, som på VM förra året slagit it Stefan Edvardsson och Patrik Björkler i semifinalen och även dagen före Stefan Edvardsson/Joakim Nordgren. Matchen blev en svängig historia. I första set vaknade Milan och Anders för sent. De blev stillastående och väntade bara på att bollen skulle komma till dem. Omöjlig taktik mot bra ryssar. Förlust med 14-21 i första. Det stod 10-20, men med fyra bra bollar på slutet tändes ett litet hopp. Den gnistan visade sig viktig. Med helt annat självförtroende och kanske avslappnade ryssar, som ju inte behövt anstränga sig i första, så glider istället Milan och Anders ifrån direkt. De har ledningen från första bollen, leder som mest med 19-8, de vinner enkelt med 21-13 och Anders kallar ryssarna statister i pausen. Lite väl kaxigt skulle det visa sig… För i tredje set kommer ryssarna tillbaka, leder med 5-1, 7-3, 10-7 innan det nära pausen blir både 10-10 och 11-11. Därefter rycker ryssarna igen ledningen, som mest 16-13. Men vi Mille och Anders får kontakt vid 17-17 och 18-18. Då spelar de, liksom Erik och Magnus nyss, två alldeles suveräna bollar och får 20-18 och matchboll. Men när det blir 20-19 blir nog många nervösa. Men tydligen inte Anders? Han kör full satsning och två snopna ryssar får se svenskarna jubla, 21-19 och matchen är vunnen. GULD nummer två är hemma!</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-45-guld-milan-duvsund-anders-fisher.jpg?w=960&h=540" height="540" width="960" /></p>
<p>Samtidigt på en bana bort har Ewa Carlander och engelskan Val O´Neill tagit första set, efter ledning rakt igenom setet mot tyskarna Krüll/Zeiϐ, som mest med 16-7 och 18-11, men det slutar 21-17. Det visar sig åter vara signifikativt, som i förra matchen, att en sen upphämtning ger energi och hoppets gnista tändes tydligen ordentligt för tyskarna. De vinner tyvärr de två sista seten utan att släppa Ewa och Val närmare än 7-6 i första och 7-4 i andra. Det slutar 21-17, 11-21, 10-21 och det blir SILVER för Ewa och Val. Men de ska absolut vara nöjda med det.</p>
<p>Facit efter finaldagen blir alltså 2-2. Totalt efter hela veckan vinner vi 160 av de 310 matcher som vi svenskar spelar. Några mot andra svenskar. Men även om de får vara med i statistiken för ”Övriga Europa” så vinner vi fler än vi förlorar totalt sett.</p>
<p>Med två GULD, två SILVER och hela nio BRONS slår vi tidigare medaljrekordet. I medaljligan hamnar vi som sjätte nation av de 32 länder som spelar EM 2016. Även det bättre än senast, då vi var åttonde nation, då av 31 deltagande länder (20 av dem tog medalj). Då hade vi dessutom ytterligare chanser med hela 21 kvartsfinaler där vi stupar, i några väldigt tajt, av de 33 kvartsfinalerna vi var med i.</p>
<p>I Portugal 2014 var det ca 800 deltagare, varav 60 från Sverige. Nu var det strax över 1000 deltagare och 88 av dem från Sverige. Nya rekord hela tiden och vi förbättrar oss konstant i konkurrensen. En utveckling som jag fått följa på nära håll som spelare sedan 2003 och sedan 2004 även som förbundskapen. Det har blivit 6 EM, (från 2006 för min del då det tidigare var bara EM för +40 och äldre), samt sex VM (från 2003). Själv har jag bara missat VM i Canada 2009, pga. en knäoperation.  Vi blir bara fler och fler aktiva veteraner i Sverige. SM-tävlingarna har följt samma kurva. Antalet tävlande, i vanliga klassningstävlingar, likväl som internationella som nationella veterantävlingar likadant.</p>
<p>Det är en utveckling som tjänar Badmintonsverige väl. Vi får behålla kompetensen i klubbarna, såväl som ledare, tränare, styrelseledamöter, seriespelare och entusiastiska föräldrar till nya generationer spelare. Licenspengar och sanktionsavgifter strömmar in till förbundet. Men framförallt är det en stor, stor kunskapsbank som är nya generationer till nytta. Det är värdefullt och behövs så väl om mottot ”Alla ska med” ska kunna uppfyllas fullt ut. Det vi behöver nu är bredd och tävlingsmöjligheter även för de under toppen. I Danmark och England spelar de i flera styrkeklasser. Vi har snart underlag för det här hemma också.</p>
<p>Men, det blir inte under mitt vakande öga. Jag lämnar nu uppdraget som Team manager/Förbundskapten för veteranerna. Känner att jag burit mina strån till stacken, ett bygge som Michael Schwarcz började innan 2007, då jag tog över fullt ut. Det behövs fler som hjälper till nu när vi blivit så många aktiva. Speciellt på och under EM och VM, där det alltså är åtta olika åldersklasser! (Som att spela U9, U11, U13, U15, U17, U19, U21 till senior-EM på samma gång). Jag hoppas på ny energi och ännu fler idéer, så vi kan nå ännu längre!</p>
<p><em>Magnus Gustafsson, team Manager Veteran </em></p>
<p>Det finns livestream där man kan se EM-matcher i efterhand på länkarna nedan.</p>
<p><b>Svenska medaljörer Veteran-EM 2016:</b></p>
<p><span style="text-decoration: underline;">Guld</span></p>
<p>Herrdubbel +45 - Milan Duvsund/Anders Fisher</p>
<p>Herrdubbel +50 - Erik Söderberg/Magnus Nytell</p>
<p><span style="text-decoration: underline;">Silver</span></p>
<p>Herrsingel +40 - Ulf Svensson</p>
<p>Damdubbel +65 - Ewa Carlander/Val O´Niel (England)</p>
<p><span style="text-decoration: underline;">Brons</span></p>
<p>Damsingel +35 – Katja Wengberg</p>
<p>Damdubbel +35 – Sunniva Aminoff/Claudia Vogelsang (Tyskland)</p>
<p>Herrdubbel +35 – Fredrik Du Hane/Gerben Bruijstens</p>
<p>Herrsingel +40 – Mikael Nilsson</p>
<p>Herrdubbel +40 Mikael Nilsson/Christofer Wiklander</p>
<p>Herrdubbel +45 – Stefan Edvardsson/Joakim Nordgren</p>
<p>Herrdubbel +50 – Pär Lindau/Marcel Reitberg (Holland)</p>
<p>Herrdubbel +55 – Magnus Ericsson/Bengt Mellkvist</p>
<p>Damsingel +65 - Lieselotte Wengberg</p>
<p>Till det kommer 33 kvartsfinaler, varav flera är väldigt nära avancemang, men 21 av dem faller tyvärr och missar medalj.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-brons-35-fredrik-du-hane.jpg?w=1569&h=1042" height="1042" width="1569" /></p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-brons-35-katja-wengberg.jpg?w=1273&h=813" height="813" width="1273" /></b></p>
<p> </p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-brons-35-sunniva-aminoff.jpg?w=1683&h=995" height="995" width="1683" /></b></p>
<p> </p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-brons-40-christofer-wiklander-mikael-nilsson.jpg?w=1812&h=1063" height="1063" width="1812" /></b></p>
<p> </p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-brons-55-bengt-mellquist-magnus-ericsson.jpg?w=1920&h=1080" height="1080" width="1920" /></b></p>
<p> </p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-brons-65-lotten-wengberg.jpg?w=1526&h=1039" height="1039" width="1526" /></b></p>
<p> </p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/veteraner/em-silver-65-ewa-carlander-val-oneill.jpg?w=1794&h=796" height="796" width="1794" /></b></p>
<p> </p>
<p> </p>
<p><b>LÄNKAR:</b></p>
<p><b>* Lottning och resultat: </b><a href="http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643">http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643</a></p>
<p>På datorn kommer man åt bana 1-6 i livestreamingen, men på mobil och padda bara bana 1, om man inte går på direktlänkarna nedan.</p>
<p><b>* Livestreaming finaldagen (24/9): </b></p>
<p>Bana 1: <a href="https://www.youtube.com/watch?v=qV8r9cYgdxA&feature=youtu.be">https://www.youtube.com/watch?v=qV8r9cYgdxA&feature=youtu.be</a></p>
<p>Bana 2: <a href="https://www.youtube.com/watch?v=u5Y8ffDZBQo&feature=youtu.be">https://www.youtube.com/watch?v=u5Y8ffDZBQo&feature=youtu.be</a></p>
<p>Bana 3: <a href="https://www.youtube.com/watch?v=Q4fS-TTuPek&feature=youtu.be">https://www.youtube.com/watch?v=Q4fS-TTuPek&feature=youtu.be</a></p>
<p>Bana 4: <a href="https://www.youtube.com/watch?v=mcr-VO-l9HA&feature=youtu.be">https://www.youtube.com/watch?v=mcr-VO-l9HA&feature=youtu.be</a></p>
<p>Bana 5: <a href="https://www.youtube.com/watch?v=Mv6CmxTsloc&feature=youtu.be">https://www.youtube.com/watch?v=Mv6CmxTsloc&feature=youtu.be</a></p>
<p>Bana 6: <a href="https://www.youtube.com/watch?v=UCN5hBCjgAM&feature=youtu.be">https://www.youtube.com/watch?v=UCN5hBCjgAM&feature=youtu.be</a></p>
<p> </p>
  
  <div class="text-gray-400"> Publicerad: 2016-09-27</div>
  

    </main>

</body>

</html>