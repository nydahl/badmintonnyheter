<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Förlängd anmälningstid till Utbildningshelgen på Bosön. Teknik och taktik lockar mest.</h1>
  <div class="mb-2 text-xl">Av de kurser som erbjuds under Utbildningshelgen på Bosön 2-3 september lockar Taktik - Teknik - Åldersanpassad fysisk träning flest deltagare. För att fylla alla kurser förlängs anmälningstiden till 1 juli.
  </div>
    <p><a href="http://www.badminton.nu/Utbildning/oversiktsasongensutbildningar/utbildningshelgenboson2017/">Klicka här för länk till uppdaterad inbjudan och program.</a></p>
<p>2-3 september blir det stor utbildningshelg på Bosön i Stockholm. På schemat står fem tvådagars-kurser på olika teman.</p>
<p>– Det kommer att vara bra utbildningar och trevliga dagar i en inspirerande miljö. Utbildningshelgen på Bosön är en riktigt bra kick-off på säsongen, säger Åsa Strindlund, utbildningsansvarig på Badmintonförbundet.</p>
<p><strong>Förlängd anmälningstid till 1 juli</strong></p>
<p>Efter att den första anmälningsperioden löpt ut förlängs nu anmälningarna för att ännu fler ska få möjlighet att ta del av det fullmatade utbildningsprogrammet.</p>
<p>− Det har varit bra intresse, men vi vill att ännu flera ska ta chansen att vara med på den här helgen och förlänger därför anmälningstiden till 1 juli, säger Åsa Strindlund. Därefter finns möjlighet till efteranmälningar i mån av plats.</p>
<p><strong>Teknik Clinic - Taktik Clinic - Åldersanpassad fysisk träning för barn och ungdomar</strong></p>
<p>Den kurs flest anmält sig till hittills är kombinationen av Teknik och Taktik Clinics och Åldersanpassad fysisk träning för barn och ungdom.</p>
<p>-Det finns ett stort behov av förbättrade kunskaper i såväl racket- och fotarbetesteknik bland landets ungdomstränare, konstaterar Thomas Csiffary, chefstränare Spårvägen Badminton, förbundskapten för U13 samt tränarutbildare för Badminton Sweden. Det är oerhört viktigt att våra yngsta spelare lär sig rätt teknik från början. Jämfört med t ex Danmark är våra U13-spelare redan efter tekniskt och taktiskt och sen behåller danskarna det försprånget hela vägen upp till seniornivå. Även vad gäller taktiskt kunnande ser vi svagheter hos våra ungdomsspelare, framför allt i dubbel ligger vi långt efter. Därför är det väldigt viktigt att så många som möjligt av barn- och ungdomstränarna i Badmintonsverige satsar på att utvecklas och därmed ge sina spelare bästa tänkbara förutsättningar att lära sig badminton ordentligt från grunden. Thomas Csiffary är en av kursledarna för årets Teknik och Taktik Clinics.</p>
<p><strong>Åldersanpassad fysisk aktivitet för barn och ungdomar</strong></p>
<p>En av kurserna där det har plockats in utomstående expertis är Åldersanpassad fysisk träning. Maria Larsson som är lärare på Bosön och undervisar i bl a idrottslära håller i kursen som kommer att innehålla både teoretiska och praktiska övningar.</p>
<p>− Jag kommer att ta upp de fysiska grundkvalitéerna uthållighet, styrka, koordination, snabbhet och rörlighet. Utifrån det kommer jag att prata om hur man kan tänka för att utveckla det i olika åldrar, säger Maria Larsson.</p>
<p>Kursen är inte specifik för badminton men tillsammans med kursdeltagarna kommer Maria att fokusera på praktiska knep att använda för just badmintonträning.</p>
<p>− Det är en sport med mycket spänst och fotarbete. Samtidigt när det handlar om barn och ungdomar är det ganska generellt, det gäller att ge dem goda fysiska grundförutsättningar.</p>
<p><strong>Platser kvar till årets Utbildningshelg</strong></p>
<ul>
<li><span>Teknik Clinic + Taktik Clinic + Åldersanpassad fysisk träning   <em><span style="color: #ff0000;">4 platser kvar.</span></em></span></li>
<li><span>Plattformen för badminton   <em><span style="color: #ff0000;">8 platser kvar</span>.</em></span></li>
<li><span>Shuttle Time Tutorutbildning    <em><span style="color: #ff0000;">10 platser kvar.</span></em></span></li>
<li><span>Coach Level 1, Del 2   <em><span style="color: #ff0000;">6</span><span style="color: #ff0000;"> platser kvar.</span></em></span></li>
<li><span>Tävlingsplanering/Tournament Planner. <em><span style="color: #ff0000;">7 platser kvar.</span></em></span></li>
</ul>
<p>Läs mer om respektive kurs i inbjudan och program, se länk ovan.</p>
<p>Kontakta <a href="mailto:utbildning@badminton.nu">Åsa Strindlund</a> om ni undrar över något eller vill inkomma med efteranmälningar.</p>
  
  <div class="text-gray-400"> Publicerad: 2017-06-18</div>
  

    </main>

</body>

</html>