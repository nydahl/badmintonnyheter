<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svensk vinst mot Europamästarna</h1>
  <div class="mb-2 text-xl">Sverige tog en meriterande vinst mot de senaste junioreuropamästarna från Frankrike då det blev seger med 3-2 i slutspelet på junior-VM i Toronto.
  </div>
    <p>Vid junior-EM möttes Sverige och Frankrike i gruppspelet. Den gången slutade mötet med svensk 2-3-förlust mot det lag som senare gick vidare och vann hela turneringen. I Toronto kom istället revanschen.</p>
<p>Efter en mycket väl genomförd lagmatch vann Sverige den här gången med 3-2 mot Frankrike.</p>
<p>- En viktig vinst för spelarna att kunna vinna mot ett så starkt lag, säger sportchef Jonas Herrgårdh.</p>
<p>Melker Z-Bexell/Tilda Sjöö visade återigen upp en hög klass på sitt mixedspel mot franska paret William Villeger/Sharone Bauer. Det blev vinst i första med 21-11 efter mycket bra spel. Därpå problem i andra set när det franska paret ändrade taktik och förlust för Melker/Tilda med 13-21. Men paret från Fyrisfjädern kom tillbaka. Rätt positioner och spel i tredje set gav en mycket viktig vinst med 21-15.</p>
<p>Johan Azelius (Borås) gjorde en bra match mot Christo Popov. Jämnt i första set upp till 15-15, sedan några dueller med lite sämre kvalité och direkt 15-21. I andra var det jämnt upp till 11-12 och sedan setförlust med 15-21.</p>
<p>Joel Hansson/Melker Z-Bexell (Västra Frölunda/Fyrisfjädern) gör en godkänd instats i dubbeln mot Maxime Briot/Kenji Lovang. Två jämna set där det inte skiljer mycket. I de avgörande situationerna i slutet på seten var de franska spelarna lite vassare. Förlust med 17-21, 20-22.</p>
<p>Ashwathi Pillai (Täby) spelare en taktisk bra singel, där hon utnyttjade motståndaren Marion Le Turdu svagheter och vann stabilt med 21-16, 21-13.</p>
<p><em>Bild: Ashwathi Pillai. Foto: Stefan Sjöö.<br /></em></p>
<p>I den avgörande damdubbeln visade Tilda Sjöö och U17-spelaren Edith Urell (båda Fyrisfjädern) inga nerver. De visade upp ett imponerande spel mot Sharone Bauer/Juliette Moinard. Klar vinst med 21-14, 21-10.</p>
<p>Sverige spelar nu nästa match på lördag (10 nov) kl. 14:30 (svensk tid) mot England om platserna 13-14.</p>
<p>Resultat och livescore från lagtävlingen: <a href="https://bwf.tournamentsoftware.com/sport/matches.aspx?id=8A178E71-73D8-4FE3-B134-B358B70B75BD" target="_blank">Junior-VM 2018</a></p>
<p>Här finns livestream från JVM: <a href="https://www.youtube.com/user/BadmintonCanada/featured" target="_blank">Badminton Canada</a></p>
  
  <div class="text-gray-400"> Publicerad: 2018-11-09</div>
  

    </main>

</body>

</html>