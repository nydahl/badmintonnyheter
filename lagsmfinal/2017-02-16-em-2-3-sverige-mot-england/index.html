<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">EM: 2-3 Sverige mot England</h1>
  <div class="mb-2 text-xl">Sverige nära att överraska mot England. Förlust med 2-3, men det var 2-2 i matcher och en helt avgörande 5:e match där Nico/Amanda spelade mot rankade nr. 8 i världen Chris och Gabrielle Adcock. Knapp förlust med 19-21 18-21.
  </div>
    <p>Sverige pressar favoriten England i gruppfinalen och är nära en stor överraskning. Efter vinster av Henri Hurskainen i singel och Clara Nistad/Emma Wengberg i damdubbel, behövdes en match till. Nico Ruponen/Amanda Högström är nära i mixeden och spelar jämnt mot nr. 8 på världsrankingen, men förlorar till sist mot Chris och Gabrielle Adcock med 19-21 18-21. I Damsingel och herrdubbel var England bättre. Laget ska vara nöjda med insatsen och prestationen, men självklart vill alla vinna, så helt nöjda ska de inte vara.</p>
<p>Anders Kristiansen hoppas att laget kan utmana England i flera delmatcher, men England är klar favorit och seedad som nr 2 i lagtävlingen. Anders om matchen:</p>
<p>- Tuff match, där England är på papperet favoriter i alla matcher utan HS. Vi tror dock att vi kan hota om vi spelar på vår bästa nivå. Vi har visat förut att vi i dubbelkategorierna kan pressa dem, men vi måste spela på topp av vår förmåga.Vi ser fram emot matchen och är taggade.</p>
<p><span style="font-family: Calibri;">Båda lagen är redan klara för kvartsfinal, som spelas på fredagen. </span></p>
<p>Länk till streaming: <a href="http://www.laola1.tv/en-int/livestream/badminton-europaeische-mixed-team-europameisterschaft-court-2-len">LIVE</a></p>
<p>Länk till livescore, resultat, lottning: <a href="http://bwf.tournamentsoftware.com/sport/matches.aspx?id=C8862CB1-299E-4CCB-978F-62E4D66247D1&d=20170216">MATCHER</a></p>
<p>Match 1: Henri Hurskainen - Toby Penty 21-15 20-22 21-13</p>
<p>Två vänsterhänta som möter varandra, blir alltid lite annorlunda spel och taktik. Henri vinner första set med 21-15. Kontrollerar spelet bra och Toby får inte de lägen han vill ha. Henri leder hela andra set, men slappnar av på slutet och tappar setet med 20-22 efter att ha haft två matchbollar. Henri hittar sitt spel igen och skpar en ledning i tredje med 11-5, 15-8 som han inte släpper, vinst med 21-13. Stark av Henri att komma tillbaka i tredje.</p>
<p>Match 2: Emma Karlsson - Fontaine Mica Chapman 12-21 10-21</p>
<p>Emma möter en stark och duktig tjej. Tempot är högt och Emma får då i duellerna spela med lite för stor risk och det blir en del misstag. Förlust i två set.</p>
<p>Match 3: Nico Ruponen/Richard Eidestedt - Marcus Ellis/Chris Langridge</p>
<p>Nico/Richard möter ett stark par Marcus/Chris som vann OS brons i Rio. Det engelska paret paret är stabila och vädigt samspelta. Nico/Richard försöker hitta luckor och gör ett riktigt bra andra set, förlust med 11-21 18-21</p>
<p>Match 4: Emma Wengberg/Clara Nistad - Lauren Smith/Laura Walker 22-20 8-21 21-17</p>
<p>Bra första set av Emma/Clara och vinst med 22-20. I andra tappar de längd mot de hårt slående engelska paret och försöker avgöra för snabbt i duellerna, förlust med 8-21. I tredje är det jämnt, men svenska paret har rätt taktik, långa dueller och tålamod och sen press i rätt lägen. Höga lyft och låt det engelska paret röra sig. Vinst i tredje med 21-17 och som det är ibalnd, en svängig damdubbel.</p>
<p>Match 5: Nico Ruponen/Amanda Högström - Chris Adcock/Gabrielle Adcock 19-21 18-21</p>
<p>Nico/Amanda gör en godkänd prestation, men för att vinna behövs det lite mer. Nico/Amanda är med i första set till 17-17 men tappar sedan tre viktiga poäng i rad, till 17-20. Tar två poäng till 19-20, men förlorar med 19-21. I andra hamnar paret efter med 2-4 poäng men krigar hela vägen och är med även på slutet vid 18-20, men förlust med 18-21. Synd att de inte får första setet för att kunna sätta mer press på Chris/Gabrielle. Chris är duktig och spelar verkligen bra i de avgörande lägena.</p>
<p>Kvartsfinalspel på fredagen kl. 14:00 och 19:00</p>
<p><span style="font-family: Calibri,sans-serif;"><span lang="en-US"><i>Foto: Mark Phelan</i></span></span><span style="color: windowtext; font-family: Calibri,sans-serif;"><span lang="en-US"><i> and Ben Phelan</i></span></span><span style="font-family: Calibri,sans-serif;"><span lang="en-US"><i> for Badminton Europe</i></span></span></p>
  
  <div class="text-gray-400"> Publicerad: 2017-02-16</div>
  

    </main>

</body>

</html>