<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kvartsfinaldags i SBL</h1>
  <div class="mb-2 text-xl">Nu drar slutspelet igång! Under måndagen inleds kvartsfinalerna av SBL där fyra lag gör upp om två semifinalplatser. SBL-publiken kan se fram emot spänning då fjolårsfinalisten Kista ställs mot Skogås och grundserietrean Halmstad möter Umeå.
  </div>
    <p>Kvartsfinalerna startar med mötet Kista-Skogås i Kista Racketcenter under måndagskvällen. Matchen blir den första av två möten.</p>
<p>Hemmalaget som förlorade en jämn final mot Fyrisfjädern förra säsongen har inte riktigt kommit upp i samma höga nivå under denna säsong. Laget slutade på fjärdeplats i grundserien för att sen gå segerlösa ur Mellanserie A.</p>
<p>− De sista omgångarna av mellanserien gav oss egentligen ingenting. Nu kommer vi vara mer fokuserade framöver, säger Kistas lagledare Bo Bjunér.</p>
<p>Kista har ett starkt lagbygge med en blandning av svenska, indonesiska och danska spelare. Sett till siffrorna är det i herrdubbeln som Kista imponerat mest. Paret Tim Foo/Andhika Anhar har ett fint facit med vinster i nio av tio matcher så lång på säsongen.</p>
<p>− Skogås har en väldigt duktig damsida. Men vi har en stark herrdubbel och herrsingel där jag tror att vi är ganska säkra. Vi valde att inleda på hemmaplan och får vi en seger här skulle det kännas ganska skönt att åka till Skogås, fortsätter Bo Bjunér.</p>
<p>För Kista väntar nu ett Skogås som via Mellanserie B tagit sig till kvartsfinal. Lagen har mötts en gång tidigare under säsongen. Den gången slutade matchen 4-2 i Kistas favör.</p>
<p>− Jag tror det blir en väldigt jämn match på måndag. I senaste mötet tyckte jag att vi underpresterade lite. Nu ser vi ut att komma med ett jättestarkt lag och målet för oss är att nå minst semifinal, säger Joacim Fellenius som är lagledare för Skogås.</p>
<p>Skogås har sitt absolut vassaste vapen i damsingel där danska Irina Andersen är svårslagen. Under säsongen har Andersen segrar i sju av åtta singelmatcher. Endast landsmaninnan Sofie Holmboe Dahl (Halmstad) har kunnat överlista Andersen så långt.</p>
<p>− Vi har ett litet övertag på damsidan. I mixed och herrdubbel beror mycket på vilken form Calle (Harrbacka) är i. Herrsingel 1 är svår för Douglas (Lidman) men inte omöjlig och i herrsingel 2 får vi se om Morgan kan skrälla, säger Joacim Fellenius.</p>
<p>Matchen spelas måndag klockan 18:30 i Kista Racketcenter. Returen spelas i Skogås måndag 26 februari. <a href="http://www.eltok.net/sb/tournament/show/485" target="_blank">Här hittar du laguppställningar 24 timmar före match.</a></p>
<p><a href="https://www.youtube.com/watch?v=w8dxVqXbVzc" target="_blank">Här kan du se en livestream från matchen.</a></p>
<p>Till semifinal har redan Täby och Fyrisfjädern tagit sig som etta och tvåa i Mellanserie A.</p>
<p>Slutspelet avgörs på följande vis:</p>
<p><b>Kvartsfinaler:</b></p>
<p>19/2 – Kista-Skogås</p>
<p>26/2 – Skogås-Kista</p>
<p>26/2 – Umeå-Halmstad</p>
<p>1/3 – Halmstad-Umeå</p>
<p><b>Semifinaler: </b>21/3 och 23/3</p>
<p><b>Final:</b> Avgörs i en match på IFU Arena i Uppsala 21/4</p>
<p><a href="http://www.badminton.nu/tavlingserie/SvenskaBadmintonligan/">Läs mer om SBL här</a></p>
  
  <div class="text-gray-400"> Publicerad: 2018-02-17</div>
  

    </main>

</body>

</html>