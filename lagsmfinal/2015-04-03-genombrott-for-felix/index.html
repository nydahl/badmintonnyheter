<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Genombrott för Felix</h1>
  <div class="mb-2 text-xl">Mycket fina resultat i herrsingel från många spelare efter kval och första dagens spel i Finnish Open, Helsingfors. Felix Burestedt (Halmstad) gör sitt bästa resultat i seniorsammanhang och är tillsammans med Mattias Borg (MAIF)  i kvartsfinal.
  </div>
    <p>Efter kval och första dagens spel i Finnish Open har verkligen herr singelspelarna visat framfötterna. Flera spelade på sin högsta nivå och gjorde bra prestationer.</p>
<p>Tre spelare tog sig vidare från kvalet, Felix Burestedt, Jacob Nilsson och Mikael Westerbäck. Dessutom vann Daniel Ojaäär över den engelska mästaren Sam Parson i singel från 2015 i två raka set i första matchen och förlorade sedan till Jacob i en stenhård tresetare. Jacob vann sedan i tredje rundan mot Gabriel Ulldahl. (Märklig kvalgrupp med 5 svenska spelare av 8 möjliga, där sedan vissa kvalgrupper inte hade några svenska spelare alls)</p>
<p>I huvudtävlingen fortsatte det sedan med vinster för Felix Burestedt, (rankad nr. 363 på världsrankingen) över duktiga franska spelarna Lucas Corvee (v.r. nr 79) setsiffror 21-15 21-18 och Lucas Claerbout (v.r. nr. 103) setsiffror 25-23 och 21-11. Corvee som för några veckor sedan pressade sin landsman Brice i finalen i Franska mästerskapen, till en match på 75 minuter och 20-22 i tredje set.</p>
<p>Mattias Borg vann första omgången mot Dieter Domke från Tyskland (v.r nr 68) med siffrorna 21-17 21-10 i en mycket bra taktisk genomförd match. I andra omgången spelade Mattias mot en annan svensk spelare Mikael Westerbäck och vann i två set.</p>
<p>Jacob Nilsson vann första omgången mot Jan Fröhlich (CZE) med 21-5 21-19 och tappade sedan mot Valery Atrashenkov (UKR) med siffrorna 13-21 18-21</p>
<p>Det var mycket länge sedan vi hade 5 svenska spelare i huvudtävlingen på denna nivån, dessutom även bra vinster senare i tävlingen mot spelare som är klart högre meriterade och rankade. Vi vill att de svenska spelarna visar bra inställning, tror på sig själva och visar ett starkt kroppsspråk, det har vi sett många exempel på under dessa två dagar.</p>
<p> </p>
<p><span style="text-decoration: underline;">Kvartsifinalspel Lördag (ca. 09.40 svensk tid)</span></p>
<p>Felix Burestedt - Steffen Rasmussen (DEN)</p>
<p>Mattias Borg - Eetu Heino (FIN)</p>
<p>Länk till lottning och resultat: <a href="https://bwf.tournamentsoftware.com/sport/matches.aspx?id=1EB1B36B-461D-41C6-A4CF-2590542AAA2B">Finnish</a></p>
<p> </p>
<p>På plats i Helsingfors, Jonas Herrgårdh, FK och Alexander Böök, Förbundstränare</p>
<p> </p>
  
  <div class="text-gray-400"> Publicerad: 2015-04-03</div>
  

    </main>

</body>

</html>