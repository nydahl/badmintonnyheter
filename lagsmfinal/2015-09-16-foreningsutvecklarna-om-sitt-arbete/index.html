<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Föreningsutvecklarna om sitt arbete</h1>
  <div class="mb-2 text-xl">2013 började förbundets föreningsutvecklare att arbeta. Här är deras rapport om projektets utveckling fram tills i dag. Vad har hänt? Vad har de bidraget med?
  </div>
    <p>På förbundsmötet 2013 beslöts att man som övergripande mål skulle fördubbla verksamheten till 2017. För att nå dessa mål beslöt förbundsmötet att anställa ett antal regionala föreningsutvecklare med ekonomiska medel från idrottslyftets föreningspott, vilket också var sanktionerat från Riksidrottsförbundet (RF).</p>
<p>Det huvudsakliga målet för föreningsutvecklingsprojektet var att nå fördubblingsmålet i det som innefattar stödet till specialförbunden (SF-stödet), det vill säga medlemmar i idrott online, utbildningstimmar och lokalt aktivitetsstöd (lokstöd).</p>
<p> </p>
<p><strong>Hur har det då gått? Här är lite fakta:</strong></p>
<p>-       Antal medlemmar registrerade i idrott online:</p>
<p>2013-06-30 : 19 011.</p>
<p>2015-06-30: 27 307.</p>
<p> </p>
<p>-       Antal utbildningstimmar registrerade i idrott online:</p>
<p>2013-12-31: 8 252 timmar.</p>
<p>2014-12-31: 11 609 timmar.</p>
<p>2015-06-30: 18 579 timmar. Bara under första halvåret!</p>
<p> </p>
<p>-       Lokstöd:</p>
<p>2012-06-30: 550 195 tillfällen.</p>
<p>2013-06-30: 551 989 tillfällen.</p>
<p>2014-06-30: 553 198 tillfällen.</p>
<p>2015-06-30: Saknas siffror då det är registrering kalenderår.</p>
<p> </p>
<p>Kommentar till måluppfyllelsen fram till 2015:</p>
<p>-       Efter flera år av minskning eller stagnering av medlemsantal, utbildningstimmar och lokstöd ser vi idag en god utveckling, men vi har inte uppnått så snabba och tydliga ökningar som vi önskat inom alla områden!</p>
<p>-       Medlemsantal: En del av ökningen beror på att alla föreningar nu registrerar samtliga sina medlemmar i idrott online, men ökningen beror också på att många föreningar gjort kraftansträngningar i sina medlemsrekrytringar bland såväl vuxna som barn. Det är mycket glädjande att se att i stort sett samtliga distrikt ökat sina medlemsantal!</p>
<p>Vi är övertygade om att vi kommer att nå målet till 2017 med minst dubbelt så många medlemmar, vilket innebär minst 38 000 medlemmar 2017!</p>
<p> </p>
<p>-       Utbildningstimmar ”Sisu”: Registrering av utbildningstimmar genom Sisu är det område där vi nått bäst och snabbast resultat. Dels gällande den kraftiga ökningen av antal registrerade timmar, dels genom den markanta ökningen av antal föreningar och distrikt som i dag har ett kontinuerligt samarbete med sin lokala Sisukonsulent på ett helt annat sätt än tidigare. Det generar fler utbildningstimmar, men också betydligt fler utbildningsaktiviteter inom olika kompetensområden ute i våra föreningar!</p>
<p>Vi är övertygade om att vi kommer att nå fördubblingsmålet till 2017 och vi ser 20 000 utbildningstimmar som ett realistiskt mål att nå utifrån var vi är idag!</p>
<p> </p>
<p>-       Lokstöd: I denna del är ökningen blygsam till dags dato. Det finns förklaringar till detta, då lokstödet för de flesta föreningar är en av huvudinkomsterna och att de därför alltid har varit oerhört noga med att redovisa varenda berättigad lokstödstimma! Vi tror och är övertygade om att lokstödssiffrorna kommer att öka väsentligt på grund av de arbeten vi påbörjat, men det tar längre tid eftersom det kräver stora förändringar i den dagliga verksamheten som fler bantimmar, fler tränare, fler ledare som kan arbeta med lokal rekrytering etc!</p>
<p>Som det ser ut idag tror vi på en väsentlig ökning av lokstödet utifrån de processer som är igångsatta under de senaste två åren. Dock ser vi svårigheter att nå en fördubbling av lokstödet till 2017!</p>
<p> </p>
<p><strong>Vad har vi då gjort för att uppnå målen under de två år föreningsutvecklingsprojektet varit igång?</strong></p>
<p>-       Anställningar: 6 regionala föreningsutvecklare fördelat på 3 som arbetar 60 procent, 1 på 50 procent, 1 på 40 procent, och 1 på 25 procent. Det gör 2,95 tjänster anställda föreningsutvecklare. Fyra av oss är anställda genom lokala föreningar efter avtal mellan Badminton Sweden och berörd förening. Två är utlånade enligt avtal från Sisu till Badminton Sweden.</p>
<p> </p>
<p>-       Ekonomi: Idrottslyftets föreningspott ”2014-2015” på 1 902 000 kr går oavkortat till föreningsutvecklingsprojektet efter årsmötesbeslut 2013 och 2014. Det är också tydligt förankrat och beviljat från RF att det är ok för badminton Sweden att använda idrottslyftets föreningspott till föreningsutvecklingsprojektet.</p>
<p>Ovanstående medel har förbrukats enligt följande:</p>
<p>Centrala kostnader som löner, sociala avgifter, samt kostnader för att utföra vårt arbete som resor, boende, vid möten, föreningsbesök etc. Summa: 1 530 000 kr år 2014-2015.</p>
<p>Vi har fördelat verksamhetspengarna genom äskanden eller beslut i föreningsutvecklargruppen till distrikt och föreningar till en summa på 372 000 kr för 2014-2015.</p>
<p> </p>
<p><strong>Vi har använt vår arbetstid och övriga ekonomiska resurser till följande under 2013-2015 i tydligt syfte att nå vårt övergripande mål till 2017</strong>:</p>
<p>-       Kartläggning av hela vår verksamhet under 2013-2014.</p>
<p>-       Ca 1 000 föreningsbesök, såväl unika som i grupp med flera föreningar under perioden augusti 2013-juni 2015.</p>
<p>-       Igångsättande av fler tränarutbildningar, diverse ledarutbildningar genom Sisu, föräldrar/ledarutbildningar i föreningarna. Det har gjort att vi mångdubblat antalet utbildningar och personer som deltagit i utbildningar under en två-årsperiod.</p>
<p>-       Premiera rekrytering av ledare av olika slag, då vi ser det som en grundförutsättning för att nå målet.  Därför har vi prioriterat våra ekonomiska bidrag till föreningar och distrikt till subvention av utbildning.</p>
<p>-       Samverkanträffar mellan ledare och föräldrar.</p>
<p>-       Samverkanträffar mellan olika föreningar och mellan föreningar och distrikt. Detta för att skapa hållfasta verksamheter, men också för att förmedla kunskap och inspirera varandra.</p>
<p>-       Skapa samverkan/kontakt mellan lokal Sisukonsulent och föreningsledare, utbildning i registrering av utbildningstimmar, lokstöd, medlemsregistrering i idrott online.</p>
<p>-       Tillsammans med Sisu/DF skapa rekryteringsprojekt som skolsamverkan och annat med stöd av DF:s idrottslyft.</p>
<p>-       Aktivt arbete i samverkan med föreningar och distrikt för att rekrytera nya ungdomar, men också för att behålla ungdomar och föräldrar innan de blivit väl etablerade i sin förening och i sporten. Detta har vi gjort genom aktiv rekrytering och stöd till framförallt mindre föreningar att anmäla sig till nybörjartävlingar, rookie team cup, distriktsläger och samlingar på nybörjarnivå etc.</p>
<p>-       Vi har också gett stöd till igångsättande av regionläger och samträningar för ungdomar under absolut elit för att stärka föreningar och distrikt som fram till dags dato inte orkat driva denna verksamhet helt på egen hand!</p>
<p>-       Vi har startat och kontinuerligt följt upp organisationsutvecklingsprocesser i föreningar. Idag är kontakten med många föreningar väletablerad, vilket innebär att det efter två år ofta är en ömsesidig kontakt gällande frågor om föreningarnas verksamhet.</p>
<p> </p>
<p><strong>Så här har vi tänkt arbeta i framtiden för att nå de uppsatta målen:</strong></p>
<p>-       Vi måste och ska bli tydligare i vår information till föreningar och distrikt om vad vi gör, vad vi vill och hur vi använder de ekonomiska medlen.</p>
<p>-       Vi vill arbeta mer med ”goda exempel”, där vi tar aktiv hjälp från föreningar och distrikt som redan har stor kunskap och gör bra aktiviteter, och implementera dessa i andra föreningar utifrån förutsättningar och behov.</p>
<p>-       Kontinuerligt följa upp de aktiviteter och verksamheter som startat som mer aktiva samarbeten med Sisu och registrering av utbildningstimmar, förbättringsprocesser, utbildningar, organisationsutveckling etc.</p>
<p>-       Lägga större tonvikt och stöd på rekryteringsprojekt och ledarrekryteringar/ utbildningar som leder till fler permanenta verksamheter och därmed också ökat lokstöd!</p>
<p>-       Lägga större tonvikt än tidigare på rekrytering samt behålla medlemmar i alla åldrar!</p>
<p>-       Arbeta för att alla projekt ska gå över till permanenta verksamheter, vilket också är RF:s riktlinjer och tankar inför det nya idrottslyftet 2016-2019.</p>
<p>-       Att bli mer integrerade i förbundets organisation och dess dagliga arbete och kontakter. Det är viktigt att vi föreningsutvecklare på ett mer tydligt sätt förmedlar Badmintonsveriges syn till de olika verksamhetsområdena, samt att  vi även är organisationens språkrör ut till verksamheten på ett tydligare sätt än vad vi varit tidigare.</p>
<p> </p>
<p><em>Föreningsutvecklarna Kenneth Forsberg nord-nord, Håkan Melker nord-syd, Ulf Svenson öst, Erik Fransson syd-mellan, Maria Nilsson syd, Claes Johansson väst.</em></p>
<p> </p>
  
  <div class="text-gray-400"> Publicerad: 2015-09-16</div>
  

    </main>

</body>

</html>