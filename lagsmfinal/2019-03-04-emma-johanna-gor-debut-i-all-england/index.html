<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Emma/Johanna gör debut i All England</h1>
  <div class="mb-2 text-xl">Den här veckan är speciell för Emma Karlsson och Johanna Magnusson. För första gången deltar de i All England, världens mest anrika badmintontävling. – Vi ser verkligen fram emot det, säger de.
  </div>
    <p><em>Bilden ovan: Emma Karlsson och Johanna Magnusson laddar för att spela All England i veckan – en tävling som samlar världens alla stjärnor. Foto: Torbjörn Jansson.</em></p>
<p>För alla badmintonentusiaster är All England något speciellt. Tävlingen är badmintons motsvarighet till tennisens Wimbledon.</p>
<p>All England spelades första gången redan 1889. Från början tävlade enbart britter, men 1938 öppnades turneringen för alla. All England har spelats i princip varje år sedan starten; endast under första och andra världskriget ställdes tävlingen in.</p>
<p>Innan ett officiellt världsmästerskap infördes 1977 (spelades i Malmö!) så räknades All England som inofficiellt världsmästerskap. Nu när badminton även är med i OS anses All England vara den tredje viktigaste turneringen i världen, och har en total prissumma på 1 miljon USDollar. Vinnarna i herr- och damsingel får 70 000 USDollar.</p>
<p>Årets All England avgörs den 6-10 mars, och redan första dagen stegar Emma Karlsson och Johanna Magnusson in i den stora och ökänt blåsiga arenan i Birmingham för att spela damdubbel.</p>
<p>– Det ska bli härligt, säger Johanna. Vi har hört så mycket om tävlingen, att den är så betydelsefull, om atmosfären och hur stort allt runt omkring är. Sedan är världens alla bästa spelare här.</p>
<p><strong>Har ni förberett er på något speciellt sätt?</strong></p>
<p>- Nja, vi ändrar inte på nåt för att tävlingen är så mycket större. Men det var bra att vi i förra veckan var med i German Open och fick känna på trycket och stämningen där. Där var också mängder av världsstjärnor, berättar Emma.</p>
<p>I tävlingen i Tyskland gjorde Emma och Johanna, i dag på plats 41 på världsrankingen i damdubbel, en mycket bra match. De mötte det starka holländska paret Selena Piek/Cheryl Seinen, rankat på plats 18. Emma/Johanna vann första set och hade matchboll vid 21-20 i andra. Men tyvärr förlorade de matchbollen, sedan setet och till slut matchen.</p>
<p>– Vi gjorde en jättebra match, fick de verkligen ur balans, säger Emma.</p>
<p>– Vi hittade luckorna framför allt i deras bakplan, berättar Johanna.</p>
<p>I All England möter de i första matchen på onsdag den 6/3 det duktiga franska paret Emelie Lefel/Anne Tran, rankat på plats 20.</p>
<p>Paren har mötts två gånger den här säsongen. Båda gångerna har det franska paret vunnit i två raka set.</p>
<p>– De är duktiga. Precis som vi består paret av en högerhänt och en vänsterhänt spelare, och de är duktiga på att spela in varandra i bollarna. De har också har bra tryck i smasharna och det offensiva spelet, berättar Johanna.</p>
<p>- Det gäller för oss att försöka sakta ned spelet, få bollarna förbi den främre spelaren och variera spelet.</p>
<p>För att i framtiden kunna kvalificera sig för OS behöver Emma och Johanna spela jämnt och helst besegra den här typen av par.</p>
<p><strong>Hur tränar ni för att kunna avancera från cirka plats 40 till 20 på världsrankingen?</strong></p>
<p>– Det handlar mycket om att bli säkrare i defensiven för att kunna stå emot. Att trots långa och tuffa dueller i snabbt tempo ändå inte göra några misstag, säger Emma.</p>
<p><a href="https://bwf.tournamentsoftware.com/sport/draw.aspx?id=035C09CF-D0E7-47DB-A774-8634B0CC5E7B&draw=4">Här hittar ni Emmas och Johannas lottning, och all övrig information om årets All England. Plus resultaten när tävlingen har startat.</a></p>
<p><a href="https://www.viafree.se/program/sport/bwf-badminton">Vill du följa All England i direktsändning? Gå då in på Viafree. Kanalen visar tävlingen från onsdag till söndag.</a></p>
<p><a href="https://www.youtube.com/watch?v=W0NyaUoDa2o">Det går också att följa tävlingen via BWF:s sändning på Youtube.</a></p>
<p>Efter All England väntar tävlingar i Finland och Danmark för det svenska dubbelparet. Och i sommar antagligen deltagande i European Games i vitryska Minsk – en europeisk motsvarighet till OS. Badminton är en av femton sporter på programmet.</p>
<p>Dessutom ser Emma/Johanna fram emot avgörandet i den danska ligan, där de spelar för Solrød Strand Badmintonklubb. Den 19 mars möter de Team Skaelskør-Slagelse i semifinal.</p>
<p>******************************</p>
<p>Sex svenskar har vunnit All England. Med reservation för att det kan finnas fel i statistiken har följande svenska spelare fått stiga högst upp på prispallen:</p>
<p>Conny Jepsen i herrsingel 1947. Han föddes i Danmark, men emigrerade under andra världskriget först till England och sedan till Sverige. När han vann 1947 representerade han Sverige.</p>
<p>Eva Twedberg i damsingel 1968 och 1971.</p>
<p>Thomas Kilhström/Bengt Fröman i herrdubbel 1976.</p>
<p>Thomas Kihlström/Stefan Karlsson i herrdubbel 1983.</p>
<p>Thomas Kihlström/Nora Perry (den senare från England) 1983.</p>
<p>Lim Xiaoqing i damsingel 1995.</p>
  
  <div class="text-gray-400"> Publicerad: 2019-03-04</div>
  

    </main>

</body>

</html>