<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Drama i Halmstad, men Täby tog säker seger</h1>
  <div class="mb-2 text-xl">Den första semifinalen mellan Halmstad och Fyrisfjädern blev en rysare. Efter 3-3 väger det alldeles jämnt inför returen på fredag. Täby däremot tog ett rejält kliv mot finalen genom vinst på bortaplan mot Kista med 5-1.
  </div>
    <p>Halmstad har hela säsongen i SBL (Svenska Badmintonligan) visat att laget är farligt för vilken konkurrent som helst. Och den första semifinalen inför 300 entusiastiska åskådare på hemmaplan mot förra årets mästare, Fyrisfjädern från Uppsala, blev inget undantag.</p>
<p>Resultatet blev 3-3 efter en dramatisk match med många svängningar. Fyrisfjäderns starka danske herrsingeletta Victor Svendsen tvingades efter en skada i höger lår ge upp herrsingel 1 mot Felix Burestedt. Det betydde också att Scott Evans fick ersätta Victor i herrdubbeln med Richard Eidestedt.</p>
<p>När sedan Halmstads Filip Suwanphingkha vann herrsingel 2 mot Andy Tsai såg det riktigt illa ut för Fyrisfjädern.</p>
<p>Men Uppsalalagets duktiga danska Mette Poulsen vann både damsingel och damdubbel ihop med Amanda Högström, och sedan kvitterade Eidestedt/Evans till 3-3 genom vinst i herrdubbel, semifinalens sista match.</p>
<p>- Vi är så klart nöjda med tanke på förutsättningarna. Victor är en pelare i vårt lag, och utan honom är det starkt att klara 3-3 på bortaplan, säger Fyrisfjäderns lagledare Peter Kapetz.</p>
<p>Han var särskilt nöjd med damspelarna och herrdubbelparet.</p>
<p>- Mette och Amanda spelade mycket stabilt, liksom Scott och Richard.</p>
<p><strong>Finns det någon möjlighet att Victor kan vara med i returen på fredag?</strong></p>
<p>- Möjligen kan det handla om ett överansträngt lår som vi kan göra något åt. Victor spelade turnering i helgen och sedan ligamatch i Danmark igår. Det sliter förstås rejält på kroppen, säger Peter Kapetz.</p>
<p>Medan han var nöjd med resultatet var det inte riktigt fallet med Niclas Rosengren, lagledare för Halmstad.</p>
<p>- Nja, jag hade gärna sett att vi hade fått en vinst i kväll. Med tanke på att vi vann båda herrsinglarna fanns verkligen chansen, säger han.</p>
<p>Särskilt gladde han sig åt Filips singel.</p>
<p>- Det var hans bästa insats för oss. Han styrde spelet, var väldigt bollsäker och missade nästan ingenting. Imponerande, säger Niclas.</p>
<p><strong>Vad tror du om fredagens retur i Uppsala?</strong></p>
<p>- Det blir spännande, och jag tror att vi har en chans. Nyckelmatcherna blir återigen herrsinglarna och mixeden för vår del, säger Niclas.</p>
<p>Peter Kapetz ser fram emot fredagens retur.</p>
<p>- Hemmaplan är en fördel och vi ska ladda allt vad vi kan. Det blir lättare träning i morgon torsdag, och därefter äter vi en gemensam middag på kvällen. Från fredag morgon är det fullt fokus på matchen, säger han.</p>
<p>Skulle även returen sluta 3-3 innebär det avgörande i Golden set.</p>
<p><strong>Täby kopplade grepp </strong></p>
<p>Täby kopplade på onsdagskvällen greppet i sin semifinal mot Kista. Matchen Kista-Täby slutade 1-5, och det betyder att Kista har en brant uppförsbacke framför sig. För att ta semifinalmötet till Golden set-avgörande krävs vinst i returmatchen på fredag. För Täby räcker det att spela 3-3 på hemmaplan för att vara klart för finalen den 21 april.</p>
<p>Matchvinnare för Täby blev indonesiern Hermansah. Först vann han förstasingeln mot sin landsman Zailani med 11-10, 11-9, 11-10. Tre jämna set där Hermansah var starkast på slutbollarna.</p>
<p>Sedan spelade han lite oväntat mixed med Emma Wengberg – en konstellation som Täby inte använt sig av tidigare under SBL-säsongen. Men det visade sig vara ett lyckokast. Hermansah/Emma Wengberg vann med stabila 11-9, 11-5, 11-3 mot Kistas duktiga mixedpar Andhika Anhar/Cecilia Bjunér.</p>
<p>Övriga Täby-vinster togs av säkra damdubbelparet Clara Nistad/Emma Wengberg och Mathias Wigardt i herrsingel 2. I damsingel gjorde Ashwathi Pillai en bra insats och vann mot danska Iben Bergstein med 3-2 i set.</p>
<p><strong>Här är resultaten i alla delmatcher i onsdagskvällens första semifinaler:</strong></p>
<p>21/3 kl. 18:30 - <a href="http://www.eltok.net/sb/tournament/show/492">Halmstad-Fyrisfjädern</a></p>
<p>21/3 kl. 18:30 - <a href="http://www.eltok.net/sb/tournament/show/496">Kista-Täby</a></p>
<p><b>Här kan du från torsdag kväll se laguppställningar inför fredagens returmatcher, och sedan resultaten:</b></p>
<p>Fredag 23/3 kl. 18:30 - <a href="http://www.eltok.net/sb/tournament/show/494">Fyrisfjädern-Halmstad</a></p>
<p>Fredag 23/3 kl. 18:30 - <a href="http://www.eltok.net/sb/tournament/show/497">Täby-Kista</a></p>
<p>SM-finalen avgörs i en enda match i IFU Arena, Uppsala, lördagen den 21 april.</p>
<p><a href="http://www.badminton.nu/SBL/">Läs mer om SBL här</a></p>
<p><a href="http://www.smfinalbadminton.se/" target="_blank">Läs mer om SM-finalen här</a></p>
  
  <div class="text-gray-400"> Publicerad: 2018-03-21</div>
  

    </main>

</body>

</html>