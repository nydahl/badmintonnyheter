<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rapport – Dag 1 (20/9), Veteran-VM Helsingborg</h1>
  <div class="mb-2 text-xl">Efter år av förberedelser och en minst sagt intensiv sista månad, då deltagarantalet och proportionerna på arrangemanget blev allt tydligare, så stod vi plötsligt där i Helsingborg!
  </div>
    <p>Under en vecka kommer strax under 1300 spelare från 48 länder, ca 250 ledare, runt 100 domare och flera hundra linjedomare och andra funktionärer att samverka för att få fram de fyrtio vinnarna i 8 åldersklasser, från +35 till +70.</p>
<p>Totalt kommer 256 spelare att åka hem med medalj. Frågan är hur många av de som hamnar runt en svensk hals? Senaste VM i Ankara 2013 kom vi hem med en guldmedalj i herrdubbel +45, samt 4 silver och 6 brons, två i singel och resten i dubbel och mixed, så 20 av de 256 medaljerna flög då hem till Sverige. Vi lyckades komma 10 i medaljligan det året. Kan vi överträffa det nu på hemmaplan?</p>
<p> </p>
<p>Efter en invigning, med några korta tal av BWF:s Peter Tarcala, Badminton Swedens Mats Tibblin och Helsingborgs Stads borgmästare Mats Sander och lite svensk folkmusik ropades så äntligen de första matcherna ut kl. 10.00 i de båda hallarna Helsingborgs Arena och Idrottenshus i Helsingborg.</p>
<p> </p>
<p><img style="display: block; margin-left: auto; margin-right: auto;" src="http://iof1.idrottonline.se/link/71a7de08537c46e38d46e3a5a193ce6b.aspx?w=300&h=0" alt="DSC_0586_1" /></p>
<p> </p>
<p>Svenskar stod på banan redan i första matchen. Det märktes att det fanns nerver och ovana vid att spela i stora hallar med en gång. Efter en trög start med några mixeddubblar med blandade resultat så lossnade det för svenskarna desto mer runt lunch, då herrsinglarna började.</p>
<p> </p>
<p>Individuella prestationer att nämna bland alla de 50 matcher som spelades under dagen med svenskt deltagande är tex att en av medaljkandidaterna, trots avsaknad av seedning, Håkan Larsson i +60. Han började trevande och låg under med en 7-8 bollar mot duktiga engelsmannen Denis Cleary i första set. Men sedan släppte tydligen premiärnerverna och han körde verkligen över sin motståndare på bekant sätt. Vinst 21-10, 21-10. I samma klass körde Cheddi Liljeström en helt annan taktik. Förlust i första set 11-21. Men efter lite taktikförändringar fick man hjälpa Cheddis motståndare av banan helt utpumpad. Svensk seger i de två sista seten 21-11, 21-16. Curt Ingedahl och Björn Wigardt såg även de stabila ut i +60, liksom Stefan Ohrås och Anders Lindström i +65.</p>
<p> </p>
<p>I de yngre klasserna bjöd både Fredrik Du hane och Robert Wettersten på dramatik och bevis på att det är viktigt med god fysik. Fredrik lyckades slingra sig ur situationen och vann 21-17, 17-21, 25-23, mot tysken Alexander Schulz. Medan Robert nog fortfarande grämer sig över förlusten mot Engelsmannen Colin Dow, med 29-31, 24-22, 19-21, där Robert drabbades av kram på slutet. Små marginaler, minst sagt. Lotten Nilsson/Ann-Charlotte Ryrman tappade även de en jämn match mot tyskar Stock/Stock i damdubbel 17-21, 21-17, 18-21. Samtidigt gladde Helsingborgs Anne-Marie Wellendorph och Älmhults Doris Levin med seger mot indier 21-18, 21-12. Andra matcher som var kul att se och som bekräftar lite hopp var Magnus Ericson/Thomas Carlsson i herrdubbel +55, Lars Söderlund/Svens Söndergaard i +70.</p>
<p> </p>
<p>Summa summarum efter första speldagen SVERIGE – VÄRLDEN 30 – 20, ett litet överskott på vinster trotts allt!</p>
<p> </p>
<p><a href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150920" target="_blank">Här är länk till första dagens alla resultat: </a></p>
<p> </p>
<p><a href=" http://www.svt.se/nyheter/regionalt/helsingborg/veteran-vm-lockar-langvaga-badmintonspelare" target="_blank">Svensk Television var och gjorde ett reportage i Arenan under första dagen, se det här:</a></p>
<p> </p>
<p> </p>
<p>Arrangemangsmässigt verkar det mesta ha fungerat mycket väl. Det var aldrig mer än tio minuter före eller efter någon gång under dagen. Jag frågade runt bland både spelare och domare m.fl. Alla är mycket nöjda. Så kul att höra!</p>
<p> </p>
<p>Annan kuriosa. Störst representation har Indien med 168 spelare, därefter följer Tyskland 156, Danmark 147, England 141, SVERIGE med 123, Frankrike med 93, Japan 80, samt Ryssland och Finland med 69 vardera. Flera länder slår sitt tidigare deltagarrekord med råge. Aldrig har så många länder representerats. Intresset har varit enormt stort. Varför vet vi inte? Men hoppas att det beror på att Sverige har en dragningskraft både som goda arrangörer och som turistland, trotts att det nog betraktas som relativt dyrt här för många.</p>
<p> </p>
<p>Efter veckan vet vi om alla åker hem nöjda och glada?</p>
  
  <div class="text-gray-400"> Publicerad: 2015-09-21</div>
  

    </main>

</body>

</html>