<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Senior-SM – ett steg framåt för Trollhättan</h1>
  <div class="mb-2 text-xl">Nu i helgen spelas Senior-SM. En tävling som lovar att bli rejält spännande – och som är ytterligare ett steg framåt för Trollhättans Badminton.Läs vidare och hitta länkarna till webb-TV-sändningen, lottningar, tider och resultat.
  </div>
    <p>Senior-SM spelas den 5-7 februari i Arena Älvhögsborg i Trollhättan. Det är den fjärde SM-tävlingen på lika många år som Trollhättans Badmintonförening arrangerar.</p>
<p>2013 arrangerade klubben U17-SM, 2014 U19-SM, 2015 Lag-SM för U15 – och nu Senior-SM.</p>
<p>- Vi kände i styrelsen för att antal år sedan att det var dags att ta det här steget. En SM-tävling är något speciellt, en stor utmaning arrangörsmässigt, säger Jan Borgstedt, ordförande i klubben och tävlingsledare för Senior-SM.</p>
<p>Årets SM-tävling avgörs påpassligt nog när Trollhättans stad firar 100 år. Jan Borgstedt ser Senior-SM som ett viktigt steg framåt för klubben.</p>
<p>- Det handlar dock inte om pengar även om tävlingen ger ett litet och välkommet överskott. Vi arrangerar SM för att det är mycket god PR för badminton och klubben. Tävlingen uppmärksammas av lokala medier som tidningen TTELA och lokalradion, och den marknadsföreningen är värd mycket. Det gäller att synas för att öka intresset, säger han.</p>
<p>Senior-SM arrangeras bara några månader innan föreningens nya hall står klar i Trollhättan.</p>
<p>- Hallen betyder att vi får dubbelt så många banor som tidigare och vårt mål är att få dubbelt så många medlemmar som i dag. Det är vårt sätt att bidra till förbundets mål ”dubbelt så stora, dubbelt så bra”, säger Jan Borgstedt.</p>
<p>Trollhättans kommuns fastighetsbolag har satsat 30 miljoner kronor för att bygga hallen, som ska heta Innovatumhallen. 90 procent av ytan upptas av badmintonverksamhet, och den delen av hallen kommer att kallas Trollhättan Badminton Center.</p>
<p>Trollhättans Badmintonförening står för hela driften av hallen, som ska slutbesiktigas den 1 april. Helgen den 2-3 april blir det öppet hus, samtidigt som flytten sker av klubbens alla inventarier från den gamla Tingvallahallen. Påföljande helg är klubben sedan värd i den nya hallen för säsongens sista seriesammandrag.</p>
<p>Men redan i samband med Senior-SM går det att besöka den nybyggda hallen, även om den inte är riktigt klar ännu. Det är möjligt att besöka nybygget kl 11 och kl 15 på lördag. Anmäl er i så fall i förväg till Erika Borgstedt, mejl <a href="mailto:erika.borgstedt@live.se">erika.borgstedt@live.se</a></p>
<p>Jan och Erika är bara två av många personer som är inblandade i planeringen och genomförandet av helgens Senior-SM.</p>
<p>- Vi har 87 volontärer som arbetar med tävlingen. Allt bygger på frivillighet och det är fantastiskt att vi får detta gensvar från klubbmedlemmar, spelare, ledare och föräldrar, säger Jan.</p>
<p>Årets Senior-SM är större än på flera år. Antalet deltagare är 158, en ökning med 15 procent sedan förra året.</p>
<p>Tävlingen lovar att bli både högklassig och oviss.</p>
<p>Här finns till exempel Swedish Mastersfinalisten Mattias Borg och de västsvenska hoppen Gabriel Ulldahl, förra årets vinnare, och Mikael Westerbäck, med Trollhättan som moderklubb.</p>
<p>Här finns damdubbelparet Clara Nistad/Emma Wengberg som gjort flera imponerande insatser internationellt under säsongen.</p>
<p>Men här finns också en hel rad med unga spelare som konkurrerar om medaljer; som Emma Karlsson, Johanna Magnusson, Elin Svensson, Moa Sjöö med flera.</p>
<p>Tyvärr har dock både Henri Hurskainen, Sverigeettan i herrsingel, och mixedparet Nico Ruponen/Amanda Högström lämnat återbud.</p>
<p> </p>
<p>Ni kan följa Senior-SM direkt direkt på webb-TV. <a href="https://www.youtube.com/user/TheBittibus" target="_blank">Här är länken till livesändningen.</a></p>
<p><a href="http://www.scoreboardlive.se/tournament/show/293" target="_blank">Här länken till Scoreboard live, så att ni kan följa både spelade och pågående matcher.</a></p>
<p><a href="http://badmintonsweden.tournamentsoftware.com/sport/tournament.aspx?id=571161A8-6820-4628-92D8-428A4BAAE49E">Här finner ni länken till program, lottning, tider mm (TP)</a></p>
<p><a target="_blank" href="http://www2.idrottonline.se/TrollhattansBM-Badminton/">Här kan ni gå vidare till Trollhättans Badmintons klubbsajt.</a></p>
  
  <div class="text-gray-400"> Publicerad: 2016-02-06</div>
  

    </main>

</body>

</html>