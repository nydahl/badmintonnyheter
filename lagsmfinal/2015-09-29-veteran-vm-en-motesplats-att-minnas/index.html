<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Veteran-VM – en mötesplats att minnas</h1>
  <div class="mb-2 text-xl">Peter Beckne pustar ut. Några dagar efter Veteran-VM ser han tillbaka på evenemanget. Med stolthet först och främst, men också med en känsla av tomhet.- Så blir det efter att ha levt med detta 15-16 timmar per dygn de senaste veckorna, berättar han.
  </div>
    <p><img src="http://iof1.idrottonline.se/link/e40b0177168e47b88e1c1de44061d210.aspx?w=190&h=0" alt="_MG_6840" /></p>
<p><em>Peter Beckne, projektledare för Veteran-VM. Bild: Viktor Malmberg.</em></p>
<p><em><br /></em></p>
<p>Det är inte konstigt att Peter Beckne, projektledare för Veteran-VM den 20-26 september i Helsingborg Arena är stolt. Det här blev det största Veteran-VM:et någonsin – med 1 300 deltagare från ett 40-tal nationer.</p>
<p>Han hade också satt målet högt.</p>
<p>- Målet var att vi skulle arrangera det bästa VM:et någonsin. Från det att spelarna anlände till det att prisceremonin och avslutningsfesten var över i lördags, säger han.</p>
<p>Tycker du att ni lyckades?</p>
<p>- Ja, det känns så. Vi har faktiskt bara fått ros från deltagarna under veckan, inte något ris alls. Det är inte dåligt, med tanke på att mästerskapet blev så mycket större än vi hade vågat hoppats på, och därmed mer komplext.</p>
<p>Han är stolt över alla som medverkat till succén.</p>
<p>- Ja verkligen, utan alla de människor som ställt upp hundraprocentigt hade det aldrig gått att genomföra. Som personerna från Helsingborgs Stad, Helsingborg Arena, Helsingborgs Badmintonklubb, liksom från andra lokala föreningar och skolor.</p>
<p>Hur har arrangemanget gått ekonomiskt?</p>
<p>- Vi når vårt mål, att det hela skulle gå plus minus noll. Det är vi väldigt nöjda med.</p>
<p>Förutom PR för badmintonsporten och för Helsingborg ser Peter Beckne ett stort värde i alla de möten som evenemanget gett upphov till.</p>
<p>- Det känns härligt att ha kunnat bidra till att människor, länder, förbund, skolor möts. Det blir nätverk som jag tror kommer att leva vidare, och vara till glädje och nytta för många, säger han.</p>
<p><strong>Vad har då Veteran-VM betytt för staden Helsingborg?</strong></p>
<p>- Oerhört mycket. Det har varit klart positivt för staden, säger Camilla Plate, projektledare för Helsingborg Arena och scen i det kommunala evenemangsbolaget.</p>
<p>- Det har varit ett fantastiskt högt deltagande. Förutom 1 300 spelare har vi gästats av många ledare och anhöriga. Det spelar naturligtvis stor roll för staden. Det ger en härlig stämning och är ekonomiskt positivt för hotellen, restaurangerna, taxinäringen och turistattraktionerna, berättar hon.</p>
<p>- Dessutom är det roligt för oss att kunna erbjuda ett brett sportutbud, och vi har inte tidigare haft ett riktigt stort internationellt badmintonevenemang hos oss.</p>
<p>Både region Skåne och Helsingborgs Stad har stöttat arrangemanget. Cirka 4-5 personer med Camilla i spetsen har varit involverade från stadens sida.</p>
<p>- Det betyder mycket för oss att få jobba tätt ihop med olika intressenter som Badmintonförbundet, de lokala klubbarna och arenan, säger hon.</p>
<p>Hon medger att evenemanget har gett mersmak.</p>
<p>- Vi kommer att vara öppna för nya propåer om samarbeten gällande badminton!</p>
  
  <div class="text-gray-400"> Publicerad: 2015-09-29</div>
  

    </main>

</body>

</html>