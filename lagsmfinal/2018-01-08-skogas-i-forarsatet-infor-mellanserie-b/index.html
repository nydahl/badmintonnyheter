<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Skogås i förarsätet inför Mellanserie B</h1>
  <div class="mb-2 text-xl">SBL går in i nästa skede då lagen gör upp om slutspelsplatserna. Först ut är Mellanserie B som startar på tisdag kväll med matcherna Trollhättan-Spårvägen och Umeå-Skogås.
  </div>
    <p><em>Bild: Skogås Morgan Lidman och Calle Harrbacka blev matchhjältar i höstens möte med Umeå. Foto: Torbjörn Jansson.</em></p>
<p>Badmintonåret rivstartar med Mellanserie B där de SBL-lag som placerade sig på den undre halvan av grundserien nu ska slåss om två slutspelsplatser. Mellanserien spelas i tre omgångar under januari. Då dessa är färdigspelade går lag 1 och 2 till kvartsfinal, lag 3 har spelat färdigt för säsongen och lag 4 får kvala mot division 1-motstånd för att försvara sin SBL-plats till nästa säsong.</p>
<p>Utifrån placeringarna i grundserien har lagen tagit med sig poäng in i mellanserien. Störst försprång har Skogås, som genom en femteplats i grundserien nu står på tre poäng inför fortsättningen.</p>
<p>Skogås inleder med bortamatch mot Umeå där viktiga poäng står på spel.</p>
<p>− Vi åker upp för att vinna! Det är inga skador i laget och vi känner oss starka, säger Joacim Fellenius som är lagledare för Skogås.</p>
<p>För lagets del är Mellanserie B dock något av en missräkning då det var A-serien som var det givna målet.</p>
<p>− Vi är ganska missnöjda med säsongen så långt och känner att vi haft lite stolpe ut. Det är bland annat några skador som gjort att vi tappat viktiga poäng. Mot Umeå var Irina Andersen skadad vilket gjorde att vi tappade i mixeddubbel och inför matchen mot Kista kom Calle Harrbacka hem från JVM med jetlag och förlorade sina matcher. Hade vi fått med oss två-tre pinnar till från de här matcherna hade vi spelat i den övre serien nu, säger Joacim Fellenius.</p>
<p>Då Skogås och Umeå möttes under hösten blev det en dramatisk avslutning. Golden set fick skilja lagen åt och den gången genom en herrdubbel mellan Skogåsduon Calle Harbacka/Morgan Lidman och Umeås Gabriel Ulldahl/Jonathan Forsberg. Efter ett intensivt set stod Harrbacka/Lidman som segrare med 11-7.</p>
<p>− Det kan gå till Golden set igen om vi inte spelar upp oss i mixed och herrsingel 2 där vi hoppas på revansch för senast, jag tror det blir de jämnaste matcherna.</p>
<p>I tisdagens andra match möts Trollhättan och Spårvägen. Hemmalaget Trollhättan startar Mellanserie B på två poäng och har chans att ta ett stort kliv mot slutspelet. Gästande Spårvägen hade en tuff höst utan någon seger i SBL. Senaste lagen möttes vann Trollhättan med 5-1.</p>
<p>Se laguppställning och följ resultaten via scoreboardlive: <a href="http://scoreboardlive.se/">Mellanserie B</a></p>
  
  <div class="text-gray-400"> Publicerad: 2018-01-08</div>
  

    </main>

</body>

</html>