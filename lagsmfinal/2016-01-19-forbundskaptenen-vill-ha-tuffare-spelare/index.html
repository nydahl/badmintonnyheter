<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Förbundskaptenen vill ha tuffare spelare</h1>
  <div class="mb-2 text-xl">Förbundskapten Jonas Herrgårdh ser fram emot Swedish Masters den 21-24 januari. Och mot att de svenska spelarna ska ta för sig mer på banan.Följ spelet från och med i dag torsdag via livesändningen.
  </div>
    <p><em>Bilden ovan: Emma Wengberg och Clara Nistad - svenskt hopp i damdubbel i Swedish Masters i Uppsala den 21-24 januari.</em></p>
<p><em><br /></em></p>
<p>Jonas Herrgårdh tycker nämligen att de svenska spelarna generellt är lite för mjuka, tillbakadragna och ibland har för dåligt självförtroende.</p>
<p>- Vi jobbar mycket med att spelarna ska ha en bättre attityd, ett tuffare kroppsspråk på banan. Varje gång vi spelar tävling ska vi prestera så bra som möjligt, säger han.</p>
<p>Det kommer verkligen att behövas under Swedish Masters i Fyrishov i Uppsala den 21-24 januari. Konkurrensen är stenhård. Ingen svensk spelare är rankad att nå ens kvartsfinal, och de flesta måste kvala på torsdag för att komma in i huvudtävlingen, som startar på fredag.</p>
<p>- Jag hoppas ändå att åtminstone någon eller några ska överraska och gå så långt som till kvarts- eller semifinal, säger Jonas.</p>
<p>Men flera av de svenska spelarna har haft en del oflyt i lottningen.</p>
<p>Henri Hurskainen, vår bästa herrsingelspelare, är lottad att redan i sin andra match möta förstaseedade Rajiv Ouseph från England, rankad 17 i världen.</p>
<p>- Henri har dock slagit honom tidigare, men också förlorat. Så chansen finns, säger Jonas.</p>
<p>Alla övriga svenska herrsingelspelare kvalspelar, och Jonas hoppas att några av dem ska nå huvudtävlingen.</p>
<p>- Det gäller Mattias Borg förstås, men kanske också någon av de yngre spelarna. Som bland andra Felix Burestedt, Jacob Nilsson, Daniel Ojaäär eller Andy Tsai…</p>
<p>I damsingel har Jenny Wan fått ett wildcard och går därmed in i huvudtävlingen. De övriga svenskorna kvalspelar.</p>
<p>- Det ser svårt ut på damsidan, men vi har många yngre lovande spelare med. Till exempel Emma Karlsson, Elin Svensson och Johanna Magnusson.</p>
<p>I herrdubbel blir det en intressant start för det nykomponerade paret Richard Eidestedt och Nico Ruponen. Vinner de sin första match mot ett polskt par väntar därefter de mycket duktiga engelsmännen Marcus Ellis och Chris Langridge, som var i kvartsfinal i senaste VM.</p>
<p>- Det här är ett spännande test för framtiden, säger Jonas. Vi vill dels se hur Richard och Nico spelar ihop, dels testa hur Nico håller för belastningen att spela både dubbel och mixed.</p>
<p>Tuff lottning har Nico Ruponen också fått i mixed, där han som vanligt spelar ihop med Amanda Högström. De möter direkt det duktiga danska paret Gravhult/Fruergaard, Vinner de där väntar ett ännu vassare danskt par i andra omgången – Nohr/Thygesen.</p>
<p>Men Nico/Amanda kommer med gott självförtroende till Uppsala-tävlingen efter två mycket goda resultat i december i tävlingar i USA och Mexico. Där nådde de semi- och kvartsfinal, vilket gjorde att paret tog ett rejält skutt uppåt på världsrankingen.</p>
<p>Två andra starka svenska par finns också med i mixed: Filip Myhrén/Emma Wengberg och Jonatan Nordh/Clara Nistad.</p>
<p>De senare gör också en spännande start - Jonatans ordinarie partner Emelie Fabbeke spelar ju inte på grund av att hon är gravid.</p>
<p>Till sist då damdubbel, där Sverige har det par som kanske spelat allra bäst under säsongen. Nämligen Clara Nistad/Emma Wengberg, som har gjort flera goda resultat internationellt.</p>
<p>- De har utvecklats starkt och har goda möjligheter i tävlingen. Men de har fått en tuff lottning med först det bästa franska paret och sedan ett duktigt danskt par, säger Jonas Herrgårdh.</p>
<p>- Det ska också bli roligt att se våra duktiga unga par Emma Karlsson/Johanna Magnusson och Elin Svensson/Moa Sjöö. Den här typen av tävlingar ger dem massor av värdefull erfarenhet.</p>
<p> </p>
<p>Vill du veta mer om Swedish Masters, se lottningen, följa resultaten och livesändningen. <a href="http://swedishmasters.com" target="_blank">Gå då till tävlingens hemsida.</a></p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/LagSM-final/Nyheter/BadmintonSweden/Nyhetsarkiv/GetingboiSwedishMasters/" target="_blank">Läs också gärna den tidigare artikeln om de utländska stjärnorna i Swedish Masters.</a></p>
  
  <div class="text-gray-400"> Publicerad: 2016-01-19</div>
  

    </main>

</body>

</html>