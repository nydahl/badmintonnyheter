<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Dansk dynamit när Fyrisfjädern vann</h1>
  <div class="mb-2 text-xl">Danske Victor Svendsen (bilden ovan) blev segerorganisatör för Fyrisfjädern i vinsten mot Halmstad med 4-2 i SBL. - Victor spelade riktigt fin badminton i dag, säger Fyrisfjäderns lagledare Peter Kapetz. (Foto: Cecilia Wang)
  </div>
    <p>Söndagens toppmatch i Svenska Badmintonligan (SBL) bjöd på bra spel. Det märks också att de regerande svenska mästarna Fyrisfjädern börjar varva upp. Inte minst bidrog de tre nya utländska toppspelarna från och med den här säsongen: danskarna Mette Poulsen och Victor Svendsen och irländaren Scott Evans.</p>
<p>Särskilt Victor gladde i sin andra match för Uppsalalaget. I sin första match mot Täby fick han en tuff start och tappade då herrsingel 1 mot Täbys starke Hermansah. Men den här gången var Victor, som ligger på plats 99 på världsrankingen, i gott slag. Först en säker vinst i herrdubbel ihop med Richard Eidestedt, och sedan mycket bra och koncentrerat spel i herrsingel 1 mot Felix Burestedt. Svendsen kontrollerade matchen, var hela tiden steget före och vann i tre raka set: 11-10, 11-4, 11-5.</p>
<p>- Jag är oerhört nöjd med Victors spel. Han dominerade singeln från första början, bjöd inte på några misstag och lät inte Felix komma in i matchen, säger Peter Kapetz.</p>
<p>- Sedan spelade Victor också mycket bra i herrdubbeln, även om det självfallet inte är hans huvudkategori. Richard och han hittade varandra väl, och det syntes att de hade en god kemi på banan.</p>
<p>Scott Evans vann herrsingel 2 där han ställdes mot Halmstads dansk Mikkel Mikkelsen. Båda satsar i dag främst på mixed, men har tidigare spelat mycket singel. Efter en trög start och underläge 7-10 i första set vände och vann Scott Evans med 11-10, 11-9, 11-6.</p>
<p>- Scott imponerar. Han har så mycket rutin, byter strategi när spelet inte riktigt fungerar och gör det svårt för motståndaren, säger Peter.</p>
<p>Också Mette Poulsen vann sin singel, men hon fick hårt motstånd av sin landsmaninna Sofie Holmboe Dahl i Halmstad. Till slut vann Mette, som är rankad 33 i världen i singel, mot Sofie som är rankad 54. Siffrorna blev 8-11, 11-9, 11-10, 11-6 i en match som var jämn och välspelad.</p>
<p>- En tuff match där Mette fick kämpa hela tiden. Men efter ett tag hittade hon rätt taktik och kunde vinna, säger Peter.</p>
<p>Halmstads båda segermatcher kom i mixed och damdubbel. Mikkel Mikkelsen/Louise Eriksson övertygade i sin segermatch mot Scott Evans/Amanda Högström. Louise Eriksson vann också damdubbeln ihop med Sofie Holmboe Dahl mot Amanda Högström/Mette Poulsen.</p>
<p>Här nedan kan du läsa resultaten i samtliga delmatcher i Fyrisfjäderns segermatch med 4-2 mot Halmstad.</p>
<p><a href="http://www.eltok.net/sb/tournament/show/434">Fyrisfjädern-Halmstad</a></p>
<p><a href="http://www.eltok.net/sb/tournament/show/425">Här finner du aktuell tabell för grundserien</a></p>
<p>SBL fortsätter med matcher både måndag och tisdag. I länkarna nedan kan du läsa laguppställningarna 24 immar före start, och sedan följa resultaten under matchernas gång.</p>
<p><a href="http://www.eltok.net/sb/tournament/show/435">23/10 kl. 18:30 – Täby - Trollhättan</a></p>
<p><a href="http://www.eltok.net/sb/tournament/show/441">23/10 kl. 18:30 – Kista – Skogås</a></p>
<p><a href="http://www.eltok.net/sb/tournament/show/437">24/10 kl. 18:30 – Spårvägen - Kista</a></p>
<p><a href="http://www.eltok.net/sb/tournament/show/436">24/10 - kl. 18:30 – Skogås – Umeå</a></p>
  
  <div class="text-gray-400"> Publicerad: 2017-10-22</div>
  

    </main>

</body>

</html>