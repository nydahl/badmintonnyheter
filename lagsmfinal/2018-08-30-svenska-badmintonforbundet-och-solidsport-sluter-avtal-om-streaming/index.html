<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenska Badmintonförbundet och SolidSport sluter avtal om streaming</h1>
  <div class="mb-2 text-xl">Nu samlas svensk badminton på ett ställe! Genom ett nytt avtal mellan Svenska Badmintonförbundet och SolidSport kommer badmintonälskare att kunna streama höjdpunkter som Badmintonligan, SM och SGP-tävlingar på en och samma plats.
  </div>
    <p>Svenska Badmintonförbundet och SolidSport har skrivit ett samarbetsavtal som gäller tre år framåt. Avtalet gäller direktsändningar och efterhandssändningar från svenska tävlingar. De rättigheter som ingår i avtalet är Badmintonligan, SM-finalen för lag, samtliga SM från U13 till veteraner och även SGP-tävlingar. De tävlingar och matcher som produceras kommer att sändas exklusivt på Svenska Badmintonförbundets sida i SolidSports plattform.</p>
<p>− Väldigt positivt för oss att få en seriös och långsiktig samarbetspartner för streaming av svensk badminton. Tidigare har det varit spretigt och svårt att veta var man ser svensk badminton. Genom samarbetet med SolidSport får vi en samlad plats dit man vänder sig för att se våra största evenemang, säger Tomas Sandö Brandt, förbundschef Svenska Badmintonförbundet.</p>
<p>− Vi vet att intresset från de svenska badmintonfansen är stort och vi ska se till att motsvara deras förväntningar med våra gemensamma sändningar. Svensk badminton väljer nu att lägga sig i framkant i utvecklingen kring livesänd sport och på SolidSport är vi övertygade om att det på alla sätt kommer att stärka sporten ytterligare på sikt, säger Tobias Thalbäck, vd på SolidSport.</p>
<p>Redan i säsongsupptakten, under Umeå SGP 8-9 september, kommer sändningarna via Svenska Badmintonförbundets kanal hos SolidSport att starta upp. Under säsongen kommer sedan de matcher i Badmintonligan som direktsänds att finnas tillgängliga på samma plats.</p>
<p>− Svenska Badmintonförbundet agerar smart. De tar kontroll över sin sport och sina rättigheter då de väljer att samla alla sina sändningar under ett tak hos SolidSport. Jag tror att fler sporter kommer att följa i badmintonens fotspår, säger Tobias Thalbäck.</p>
<p>Att se badminton via SolidSport kommer till en början att vara avgiftsfritt. Som tittare behöver du endast registrera dig för att få tillgång till alla sändningar. På sikt är målsättningen att satsningen ska kunna inbringa inkomster till förbund och klubbar via Pay Per View, säsongsabonnemang och annonser.</p>
<p>SolidSport är streamingtjänsten som hjälper idrottsförbund och föreningar att skapa egna högkvalitativa direktsändningar genom enkla lösningar. Intäkterna fördelas sedan lika vilket skapar ekonomiska resurser till föreningslivet. Bland deras samarbetspartners finns bland andra Djurgården Fotboll och Svenska Friidrottsförbundet.</p>
<p><a href="https://solidsport.com/badmintonswe" target="_blank">Här hittar du Svenska Badmintonförbundets kanal på SolidSport</a></p>
  
  <div class="text-gray-400"> Publicerad: 2018-08-30</div>
  

    </main>

</body>

</html>