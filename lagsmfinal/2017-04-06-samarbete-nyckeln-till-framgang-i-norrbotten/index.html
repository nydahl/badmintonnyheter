<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Samarbete nyckeln till framgång i Norrbotten</h1>
  <div class="mb-2 text-xl">Badmintonföreningarna i Norrbotten står inför särskilda utmaningar. De stora avstånden är en faktor som betyder att samarbete mellan föreningarna är viktigare än på andra håll i landet menar Peter Granberg, ordförande i Norrbottens badmintonförbund.
  </div>
    <p>Förra helgen firade Kirunaklubben BMK Fjädern 70 år som förening. Det gjordes genom turneringen Polarfjädern som drog deltagare från bland annat Luleå, Boden och även föreningar i Nordnorge. För att få till stort deltagande vid tävlingarna krävs noggrann planering menar Peter Granberg som även är spelare, tränare och styrelsemedlem i BMK Fjädern.</p>
<p>− Vi kan inte ha tävlingar varje helg, det är helt enkelt för långa avstånd för att det ska fungera. Det vi gör är att planera så att det blir en tävling i månaden, säger han.</p>
<p>För att schemat ska gå ihop sig så planerar Norrbottens distriktsförbund sin säsongskalender noga och samordnar även kalendern med granndistriktet Västerbotten för att undvika krockar.</p>
<p>− Samarbete på alla plan är jätteviktigt för oss i Norrbotten. Vi måste hjälpas åt så är det bara, säger Peter Granberg.</p>
<p>Till turneringen Polarfjädern och 70-årsfirandet av BMK Fjädern reste förbundets föreningsutvecklare Claes Johansson för att få större inblick i förutsättningarna för föreningarna i norr. Efter att han besökt Boden och BMK Orion i december var det här det andra besöket i Norrbotten på kort tid.</p>
<p>− Det finns ett otroligt engagemang här och alla spelare brinner verkligen för badminton. Vid tävlingen i Kiruna var BMK Fjäderns medlemmar i olika åldrar såväl spelare som funktionärer i olika former, säger Claes Johansson.</p>
<p>I övrigt brottas badmintonföreningarna i norra Sverige med samma utmaningar som i övriga landet. Det handlar bland annat om att behålla ungdomar i verksamheten, att få fler halltider och att fortsätta utbilda tränare och ledare.</p>
<p>− En viktig del är få igång utbildningsverksamheten i klubbarna. Den är av varierad kvalitet och omfattning idag, vi måste se över detta och börja utbilda fler. Genom att höja nivån på vår verksamhet kan vi få ungdomar att tycka det är roligt att fortsätta spela badminton, säger Peter Granberg.</p>
<p>Claes Johansson som är föreningsutvecklare delar uppfattningen och tror att förbundet på både riksnivå och distriktsnivå kan spela en stor roll.</p>
<p>− Utbildning inom föreningarna är prio, det är det som jag hör efterfrågas. Genom att utbilda fler föräldrar och lite äldre ungdomar kan vi höja nivån och därigenom öka intresset för badminton. Det är också viktigt att synliggöra föreningarna i hela landet, säger Claes Johansson.</p>
<p>Även Peter Granberg som distriktsordförande ser att det finns mycket kunskap att förmedla ut i föreningarna som skulle underlätta utvecklingsarbetet.</p>
<p>− Det handlar till exempel om att informera kring vilka ekonomiska stöd som går att söka för utbildningar och läger, säger han.</p>
<p>Under våren eller hösten planerar Norrbottens Badmintonförbund att hålla ABC-kurser för distriktets föreningar. Peter Granberg som är utbildare hoppas även att de kan gå vidare med en Coach Level 1-utbildning inom den närmsta tiden. Dessutom så planerar Norrbotten att starta upp årliga distriktsläger för föreningarnas ungdomar.</p>
  
  <div class="text-gray-400"> Publicerad: 2017-04-06</div>
  

    </main>

</body>

</html>