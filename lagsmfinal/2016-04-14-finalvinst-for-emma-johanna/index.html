<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Finalvinst för Emma/Johanna!</h1>
  <div class="mb-2 text-xl">Damdubbelparet Emma Karlsson och Johanna Magnusson fortsätter att övertyga. I dag torsdag vann de finalen i 6-nationers för U19.
  </div>
    <p><span style="text-decoration: underline;"><strong>Torsdag</strong></span></p>
<p>Finalen mot fransyskorna Joanna Chaube/Verlane Faulman blev tät och jämn. Efter 56 minuters spel stod Emma och Johanna som segrare med 21-16, 18-21, 21-17.</p>
<p>Dessförinnan hade de vunnit i två raka set mot de starka danskorna Cecilie Finne-Ipsen/Sara Lundgaard, som var andraseedade i turneringen. Siffrorna där blev 21-19, 21-18.</p>
<p>Emma och Johannas vinst i damdubbel hindrade därmed Danmark att lägga beslag på segern i samtliga kategorier.</p>
<p>- Det här är jättehäftigt. Jag måste erkänna att jag är lite tagen av som det tjejerna presterat. Här är Europas bästa U19-spelare och de lyckas gå hela vägen. Det är verkligen stort, säger Petter Yngvesson som coachade Emma och Johanna genom turneringen.</p>
<p><strong>Vad är förklaringen till att de vann?</strong></p>
<p>- De har spelat med tålamod och variation i varje match, precis det som vi före turneringen sa var målet.</p>
<p>- De har dessutom behållit lugnet hela tiden, peppat varandra och skapat en suveränt positiv stämning på banan, säger Petter.</p>
<p> </p>
<p><img src="http://iof1.idrottonline.se/link/5ec9dc615e824bffb93df2538f2ad810.aspx?w=300&h=0" alt="IMG_1764" /></p>
<p><em>Emma och Johanna vid frukosten torsdag morgon </em></p>
<p><em>- och </em><em>med </em><em>vinst i sikte.</em></p>
<p> </p>
<p><strong><span style="text-decoration: underline;">Onsdag</span></strong></p>
<p>Första dagen på årets 6-nationers, i går onsdag, blev lång!</p>
<p>Sista matchen, som tog över en timme, var kvartsfinalen i damdubbel med Johanna Magnusson och Emma Karlsson mot fransyskorna Heriau och Lambert. Det var en rysare hela vägen i en nästan tom hall. Det var en rejäl urladdning för tjejerna, som vann med 26-28, 21-19, 21-11.</p>
<p><em>- </em>Skönt att få vinna en så tuff match<em>, </em>kommenterade tjejerna efter matchen.</p>
<p>Den andra kvartsfinalen på Emma/Johannas lottningssida spelades mellan ett annat franskt par och danskorna Finne-Ipsen/Lundgard. Den matchen var ännu längre och till slut segrade danskorna, och det är det paret Johanna och Emma möter nu på torsdagsmorgonen kl 10.00.</p>
<p>Matcherna under onsdagen pågick oavbrutet - ibland var det fyra svenskmatcher samtidigt så fysion Joel Johansson Berg fick hoppa in och stötta coacherna Peter Kapetz och Petter Yngvesson.</p>
<p>Kommentar från coacherna:</p>
<p>- Överlag bra spel , men vi hade hoppats på fler semifinaler.</p>
<p>Emma och Johanna är de enda svenska spelarna som är kvar i den individuella turneringen när den avslutas i dag med semifinaler och finaler. Hoppas det blir två matcher för dem!</p>
<div class="clearfix" id="MainDiv">
<div id="CenterDiv">
<div class="PaddingDiv">
<div class="PageBodyDiv">
<div>
<div>
<p><a href="http://ffbad.tournamentsoftware.com/sport/tournament.aspx?id=9C096152-C71A-48D1-9CC0-B5211AAAC539" target="_blank">Länk till tävlingen finner du här! </a></p>
<p>I morgon fredag börjar lagspelet. Sverige är rankade som nummer 6! Vi kan bara bli bättre och det är målet.</p>
<p><a target="_blank" href="http://ffbad.tournamentsoftware.com/sport/matches.aspx?id=C4DA2681-983E-49CD-9EF5-C81B796135E3&d=20160415">Här är länken till lagtävlingen.</a></p>
<p> </p>
</div>
</div>
</div>
</div>
</div>
</div>
  
  <div class="text-gray-400"> Publicerad: 2016-04-14</div>
  

    </main>

</body>

</html>