<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Genomtänkta moment gör att kunskaperna direkt höjer kvaliteten på den egna träningen</h1>
  <div class="mb-2 text-xl">Erik Säfsten, Skäldervikens Badminton beskriver sin syn på Badminton Swedens nya tränarutbildning.
  </div>
    <p>Tränarutbildning 1A - 1B - 1C (av Erik Säfsten, Skäldervikens BMK)</p>
<p> </p>
<p>Vi är många ideella krafter inom svensk badminton. Oavsett bakgrund och kunskapsnivå försöker vi göra vårt bästa på olika sätt. Målet är som alltid att skapa en trevlig stämning och att alla ska känna att de utvecklas efter sina förutsättningar. Själv började jag med badminton när jag följde med mina föräldrar i slutet av 60-talet. Sedan blev det eget spel några år och därefter diverse engagemang och utbildningar genom åren. Så när det började diskuteras en ny tränarutbildning tyckte jag nog att jag kan badminton rätt bra och undrade om några ungdomar från badmintonförbundet har något att lära mig.</p>
<p>Men efter att ha förnyat mina tränarkunskaper under 1A-kursen var jag inte lika högfärdig. VI som gick utbildningen fick ta del av de senaste vetenskapliga rönen inom barn- och ungdomsträning. Därefter fick vi prova på en rad olika träningsmoment själva. Och det hade verkligen hänt en hel del genom åren som jag helt hade missat. Möjligen var vi lite tveksamma när vi fick höra hur lång uppvärmning som barnen behöver innan den egentliga träningen börjar. Skulle det gå hem bland ”riktiga” barn som bryr sig mer om vad som är kul än vad forskarn säger är bäst för dem?</p>
<p>Så raskt hem och testa de nya kunskaperna på min träningsgrupp med ett femtontal ungdomar i yngre tonåren. Och med undantag av en övning där de skulle hoppa på ett ben och knuffa varandra, fungerade de nya övningarna alldeles förträffligt. Kursinnehållet visade sig direkt kunna tillämpas i vardagen.</p>
<p> </p>
<p>Fortsättningskursen 1B var kanske mer en utvidgning av 1A än något egentligt nytt. De gamla kunskaperna fördjupades och en del nytt och mer avancerat tillkom. Efter den kursen fick min grupp ha uppvärmningsövningarna utan skor.</p>
<p>Nu senast var det dags för 1C-kursen. Det var med viss tvekan jag anmälde mig och gjorde det kanske mest för att vara ett gott föredöme för de andra tränarna i klubben. Men ännu en gång blev jag positivt överraskad. Kursdeltagarna var alla erfarna tränare från olika klubbar. Efter en inledande genomgång med plats för frågor blev det dags för eget arbete i grupp. Vi fick uppdraget att genomföra ett 50 minuter långt träningspass med en grupp tävlingsspelare. Allt skulle vara planerat och klart efter en dryg timme som också innehöll en gemensam lunch.</p>
<p>Min egen reaktion var att det var en väl snäv tidsram. Tack och lov visade sig mina kamrater vara synnerligen kompetenta så vi hade en planering klar alldeles innan träningen skulle dra igång. Vi tre tränare fick en grupp med sex tävlingsspelare att leda och med gott samarbete genomförde vi passet. Efteråt gav de övriga kursdeltagarna och kursledarna oss en nyanserad och välgrundad feed-back.</p>
<p>Vi fick sedan göra samma sak för dem. Mycket lärorikt med utbyte av erfarenheter. Min upplevelse av tränarkurserna 1A-C är enbart positiv. Praktiskt inriktade och väl genomtänkta moment gör att kunskaperna direkt höjer kvaliteten på den egna träningen. I min egen klubb kommer jag att försöka organisera så att samtliga spelare och tränare går alla tre kurserna.</p>
  
  <div class="text-gray-400"> Publicerad: 2016-02-09</div>
  

    </main>

</body>

</html>