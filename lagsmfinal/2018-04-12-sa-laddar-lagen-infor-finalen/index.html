<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Så laddar lagen inför finalen</h1>
  <div class="mb-2 text-xl">Det är bara en knapp vecka kvar till SM-finalen på IFU Arena i Uppsala. I både Täby och Fyrisfjädern laddas det som bäst för att kunna stå överst på pallen.
  </div>
    <p><em>Bild: Richard Eidestedt (Fyrisfjädern) t.v. och Mathias Wigardt (Täby) t.h.</em></p>
<p>Det har gått några veckor sedan semifinalerna avgjordes och glädjen över finalplatsen har hunnit övergå i hunger att ta hem SM-guldet. Med bara en knapp vecka kvar till finalmatchen lördag den 21 april är Täby och Fyrisfjädern fullt fokuserade på det som ligger framför dem.</p>
<p>- Vi försöker formtoppa oss och lägger upp träningen med lite kortare intensiva pass istället för långa och tunga. Det för att få till intensitet och smidighet. Vi har ett bra träningsupplägg fram till finalen, säger Peter Kapetz som är lagledare i Fyrisfjädern.</p>
<p>Även i Täby är planen den närmaste veckan fram till finaldagen spikad.</p>
<p>- Vi har en bra träningsgrupp som jobbar på som vanligt.Vi har tagit ut en trupp inför finalen men kommer inte att berätta för dem som ska spela förrän ett par dagar före finalen. Singelspelarna kör sin normala träning. Dubbel- och mixedparen testar vi av så att de passar de motståndare vi troligen ställs mot, säger Kent Kotte, lagledare i Täby.</p>
<p>I både Fyrisfjädern och Täby finns det också spelare som ska till EM veckan efter SM-finalen.</p>
<p>- Det passar oss ganska bra tidsmässigt då spelarna vill vara i god form även då, säger Kapetz.</p>
<p>Medan spelarna i Uppsalalaget siktade på en helg med vila inför finalen så har Täby flera spelare som istället tävlat sig i form. Hermansah, Gustav Strömvall och Rebecca Kuhl befann sig alla i Wateringen för Dutch Open helgen före SM-finalen.</p>
<p>Efter en lång tuff säsong är det många spelare som dras med skavanker. Det är dock inget som oroar i lagen med en vecka till godo.</p>
<p>- Jag tycker att vi har det under kontroll, säger Peter Kapetz.</p>
<p>- Alla är friska nu, men sjukdomar kan man förstås aldrig gardera sig mot, säger Kent Kotte.</p>
<p>Än finns det tid att planera och slipa på detaljerna men i takt med att finaldagen närmar sig så stiger givetvis anspänning hos spelarna.</p>
<p><strong>Hur ser de sista dagarna inför finalen ut?</strong></p>
<p>- Vi kör normala rutiner, inga konstigheter. På lördagen får spelarna välja om vi ska åka till arenan och testa banorna mitt på dagen och det lutar det åt att vi gör. Sen äter vi ordentligt och laddar tillsammans, säger Kent Kotte.</p>
<p>- Det är lite individuellt ansvar att ladda på bästa sätt. Men vi samlar laget, kolla lite video och pratar ihop oss om vad vi ska tänka på. Det gäller att spelarna följer sina rutiner och förbereder sig lite extra på den eller de motståndare man med stor sannolikhet kommer att möta, säger Peter Kapetz.</p>
<p>SM-finalen spelas 21 april på IFU Arena i Uppsala med matchstart klockan klockan 17. <a href="http://www.smfinalbadminton.se/" target="_blank">Besök vår SM-finalhemsida för mer info om matchen och hur du skaffar biljett</a></p>
<p><a href="http://www.badminton.nu/tavlingserie/SvenskaBadmintonligan/" target="_blank">Läs mer om SBL här</a></p>
  
  <div class="text-gray-400"> Publicerad: 2018-04-12</div>
  

    </main>

</body>

</html>