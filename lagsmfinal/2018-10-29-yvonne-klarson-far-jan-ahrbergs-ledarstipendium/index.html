<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Yvonne Klarson får Jan Åhrbergs Ledarstipendium</h1>
  <div class="mb-2 text-xl">Den fjärde mottagaren av Jan Åhrbergs Ledarstipendium är Yvonne Klarson från BK Falan. Yvonne har varit aktiv som varit tränare och utbildare sedan 80-talet och brinner än idag för att utveckla badmintonungdomar i ett flertal olika roller.
  </div>
    <p>Yvonne Klarson har en lång och gedigen bana som tränare, ledare och utbildare inom svensk badminton. Åren 1988-1993 var hon förbundskapten för U14- och U16-landslagen och sedan dess har hennes vilja att utveckla unga badmintontalanger knappast minskat i styrka. Hon har genom åren varit utbildare inom en rad av förbundets utbildningar, startat upp NIU-verksamhet i Falköping och driver en speciell satsning för tjejer i Västergötland. För sin vilja att ständigt utvecklas och lära sig mer om sporten tilldelas nu Yvonne Klarson Jan Åhrbergs Ledarstipendium.</p>
<p>− Jag är otroligt glad över det. Det känns kul att bli uppmärksammad för det jobb man lägger ner. Att man kan få stipendiet trots att man hållit på så länge som jag värmer extra mycket. Jag känner Jan Åhrberg sedan tidigare och att få stipendiet som delas ut i hans namn känns extra mäktigt, säger Yvonne.</p>
<p>Hennes badmintonkarriär startade i BK Falan redan som 10-åring då hon hastigt bytte en racketsport mot en annan.</p>
<p>− Jag var från början pingisspelare, men upptäckte badminton och tyckte det var roligare. Jag ställde upp i något som hette Eva Cup (uppkallad efter Eva Twedberg-Stuart) och lyckades vinna. Som pris fick man ett racket och sedan dess har jag inte släppt taget om sporten, berättar Yvonne.</p>
<p>Satsningen på badminton fortsatte under barn- och ungdomsåren. Från 16-årsåldern blev Yvonne elitspelare och spelade under några år i division 1 med Boråsklubben Minton. Bland övriga spelarmeriter finns även en medalj i damdubbel från JSM 1981 och seger vid Skol-SM året därpå. Några år senare trappade hon ner sin egen elitsatsning, men badmintonengagemanget levde vidare i allra högsta grad.</p>
<p>− Jag tyckte att det var väldigt kul att leda träningar och parallellt med spelarkarriären var jag även ledare. Senare fortsatte jag att vara spelande tränare i Falan.</p>
<p>Intresset för idrottslig utbildning fortsatte att växa. Så pass mycket att Yvonne 1987 flyttade till Stockholm och började på GIH och specialidrottslärarlinjen. I samma veva var hon även förbundskapten för U14- och U16-landslaget under flera år.</p>
<p>Med sin gedigna utbildning och badmintonkunskap har Yvonne sedan dess varit flitig i rollen som utbildare, både inom förbundets olika utbildningar och på andra håll. Långt senare gjorde hon ytterligare en vända som assisterande FK till U15-landslaget. Och 2016 var hon drivande i starten av NIU-verksamheten på Ållebergsgymnasiet i Falköping där hon numera arbetar större delen av sin tjänst som badmintonlärare.</p>
<p>− Det är jättekul att få jobba så nära med ungdomar som satsar på badminton och träna med dem dagligen. Det kommer duktiga spelare hit till Falköping vilket är jättekul.</p>
<p>Utöver verksamheten på NIU är Yvonne också aktiv i BK Falan där hon bland annat driver en särskild satsning för tjejer från Västergötland.</p>
<p>− Vi har mycket tjejer både i föreningen och på NIU. Jag ser att det är viktigt att behålla dem inom sporten och samlar ihop tjejer från området för att träna tillsammans. Tanken är att de ska hålla ihop och peppa varandra. Vi har samlingar med olika teman. Jag håller en del träffar själv men har även bjudit in bland andra Louise Eriksson och Aditya Putra för temat damdubbel och PH Croona för damsingel.</p>
<p>Yvonne som varit tränare, ledare och utbildare sedan 80-talet ser behovet av att ständigt utvecklas.</p>
<p>− Resultatmässigt har Sverige tappat mot många andra länder sedan dess. Sporten har blivit mycket snabbare. Det är en annan teknik och ett annat spel idag och då måste man träna på andra sätt. Därför är det viktigt att fortbilda sig hela tiden. Sporten förändras och man kan inte slå sig till ro med gammal kunskap.</p>
<p><b>Vad kommer du att göra för pengarna som stipendiet inbringar?</b></p>
<p>− Jag kommer att göra en lite längre resa till Danmark och besöka något av deras träningscenter för att se hur de jobbar. Nästa år ska jag även åka på VM i Schweiz och delta på Coaches Conference, avslutar Yvonne.</p>
<p>Jan Åhrbergs Ledarstipendium delas ut måndag 5 november i Uppsala.</p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/forforeningen/janahrbergsledarstipendium/ansokanriktlinjerochregler/">Läs mer om Jan Åhrbergs Ledarstipendium här.</a></p>
<p><strong>Juryns motivering:</strong> </p>
<p>Efter många år som tränare, ledare och utbildare brinner Yvonne fortfarande för att utveckla badmintonungdomar. Hon har ett stort kunnande inom idrott i allmänhet och badminton i synnerhet och en vilja att hela tiden lära sig mer om sporten.</p>
<p>Med examen från Specialidrottslärarlinjen Badminton på GIH och en stor mängd fortbildningar samt flera år som förbundskapten respektive assisterande FK parallellt med jobbet som idrottslärare har Yvonne startat ett NIU-gymnasium i Falköping. Här fortsätter hon med stort engagemang sitt arbete med att utveckla unga badmintonspelare.</p>
<p>Yvonne Klarson är ett lysande exempel på en duktig ledare och tränare som över lång tid bidragit och fortsätter att bidra till såväl större bredd som vassare spets i kommande badmintongenerationer.</p>
<p><em>Jurykommittén består av: PG Fahlström (ordförande), Åsa Strindlund (tjänsteman) och Elisabeth Bademo (styrelsen)</em></p>
  
  <div class="text-gray-400"> Publicerad: 2018-10-29</div>
  

    </main>

</body>

</html>