<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svensk veteransuccé i All England</h1>
  <div class="mb-2 text-xl">Det blev medaljregn över de svenska veteraner som tog resan till Hatfield för att försvara färgerna under All England Seniors. Störst framgångar rönte Erik Ferenius i herrsingel 50 och Christer Forsgren i herrsingel 60 som båda vann sina kategorier!
  </div>
    <p><em>Bild: Överst - Christer Forsgren med finalmotståndare och medaljutdelare. Nederst - Erik Ferenius, Magnus Gustafsson och medaljutdelare.</em></p>
<p>Det var en trupp på 16 svenska veteranspelare som begav sig till årets upplaga av All England Seniors - den 102:a i ordningen av den anrika turneringen. Ett konkurrenskraftigt svenskt team fick också utdelning. Sammanlagt blev det sex medaljer, varav två guld. De äldlaste valörerna stod Erik Ferenius och Christer Forsgren för.</p>
<p>I herrsingel 50 fick Erik Ferenius en fin start och gick obesegrad genom gruppspelet. I semifinal stötte han på svårare danskt motstånd men lyckades vinna efter tre set. Finalen blev helsvensk då Magnus Gustafsson tagit sig dit genom lika övertygande spel. Det blev en jämn final som Ferenius till slut vann med 2-1 i set - hans första medalj vid All England.</p>
<p>I herrsingel 60 var det Christer Forsgren som visade klass. Efter dubbla segrar i gruppspelet blev det motståndare från Malaysia i semifinal. Det krävdes tre set men till slut kunde Forsgren stå som finalist. Väl där väntade indiskt motstånd. Efter ett jämnt första set och en bit in i andra så tvingades motståndaren bryta. Därmed var guldmedaljen till Forsgren bärgad, hans andra guld i England.</p>
<p>Utöver de två gulden blev det ytterligare ett antal medaljer för svenskarna, närmare bestämt två silver och två brons. Badminton Sweden gratulerar alla medaljörer!</p>
<p><strong>Guld:</strong></p>
<p><span class="text_exposed_show">MS50 - Erik Ferenius <br />MS60 - Christer Forsgren</span></p>
<div class="text_exposed_show">
<p><strong>Silver:</strong></p>
<p>MS50 - Magnus Gustafsson <br />MS55 - Bengt Mellquist</p>
<p><strong>Brons:</strong></p>
<p>MS45 - Joakim Nordgren <br />MD60 - Magnus Ericsson (Tillsammans med Jens Dall-Hansen, Danmark)</p>
</div>
<p><a href="https://be.tournamentsoftware.com/sport/winners.aspx?id=EA297A68-037B-4230-95B3-F0A9848A52DD" target="_blank">Här hittar du alla resultat från tävlingen</a></p>
  
  <div class="text-gray-400"> Publicerad: 2018-04-17</div>
  

    </main>

</body>

</html>