<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBL: Så spelas kvartsfinalerna</h1>
  <div class="mb-2 text-xl">Efter den rafflande avslutningen av mellanserierna står det nu klart hur kvartsfinalerna spelas. Halmstads val föll på Umeå som motståndare vilket betyder att den andra kvartsfinalen spelas mellan Skogås och Kista.
  </div>
    <p>Som trea i Mellanserie A i Svenska Badmintonligan fick Halmstad välja motståndare och då föll valet på Umeå. Lagen har mötts en gång tidigare under säsongen och då vann Halmstad efter att matchen gått till Golden set.</p>
<p>- Spelarna fick rösta på vilka de ville möta och då blev det Umeå. Vi i lagledningen kände oss trygga i att de fick bestämma, det är ändå de som ska spela, säger Halmstads lagledare Niclas Rosengren.</p>
<p><strong>Tror du att er vinst mot Umeå tidigare under säsongen spelade in i spelarnas beslut?</strong></p>
<p>- Nja, vi vann ju även mot Skogås hemma med 4-2. Men lagen är ganska jämnbra så jag tror inte det hade spelat jättestor roll vilket lag vi valt. Skogås kanske har en något starkare damsida.</p>
<p><strong>Hur ser ni på era chanser att gå vidare?</strong></p>
<p>- Jag tror vi har goda chanser att ta oss till semifinal. Det är vårt mål varje fall.</p>
<p>Umeå inleder hemma och dubbelmötet spelas på följande vis: Umeå-Halmstad 26/2 kl. 18.30, Halmstad-Umeå 1/3 kl. 18.30.</p>
<p>I den andra kvartsfinalen möts därmed Skogås och Kista. Skogås lyckades säkra kvartsfinalplatsen med minsta möjliga marginal då de under onsdagen fick med sig en poäng i matchen mot Trollhättan. Kista kommer in i kvartsfinalerna efter att ha spelat Mellanserie A men där inte lyckats ta några poäng. Kista har dock plusstatistik mot Skogås från grundseriemötet med Skogås. Då lagen möttes i Kista Racketcenter i oktober vann hemmalaget med 4-2.</p>
<p>Dubbelmötet spelas på följande vis: Kista-Skogås 19/2 kl 18.30, Skogås-Kista 26/2 kl 18.30. </p>
<p>Täby och Fyrisfjädern, som slutade etta och tvåa i Mellanserie A, slipper kvartsfinal och får istället ladda inför semifinalerna som spelas 21/3 och 23/3. Täby får i egenskap av segrare i Mellanserie A välja semifinalmotståndare. Vilka lag som möts i semifinal kommer därmed att fastställas efter det att kvartsfinalerna är färdigspelade.</p>
<p>SM-finalen, som avgörs i en match, spelas 21 april på IFU Arena i Uppsala.</p>
<p><a href="http://www.badminton.nu/TavlingSerie/SvenskaBadmintonligan/">Läs mer om SBL och slutspelet här</a></p>
  
  <div class="text-gray-400"> Publicerad: 2018-02-02</div>
  

    </main>

</body>

</html>