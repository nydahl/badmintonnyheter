<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Bäst i Europa</h1>
  <div class="mb-2 text-xl">Danmark vinner både Europamästerskapen för lag Herrar och för lag Damer.Vinsten för Danmarks herrlag mot överraskningen Frankrike blev 3-1 och för Danmarks damlag var seger resultatet 3-1 över överraskningen Bulgarien.
  </div>
    <p><span style="text-decoration: underline;">EM Herrar</span></p>
<p>Danmarks herrlag är för närvarande ett lag som kan konkurrera med de bästa länderna i världen. De vinner EM ganska enkelt, även om deras bästa dubbel med Mattias Boe och Carsten Mogensen inte kunnat delta.</p>
<p>Bara Kina kan konkurrera med tre herrsingelspelare på så hög världsranking som Danmark. Jan O Jörgensen nr. 3, Viktor Axelsen nr. 6, Hans-Kristian Vittinghus nr. 26. Dessutom så säkrar laget upp med två världspar i dubbel, Mattias Boe/Carsten Mogensen nr. 4 och Mads Conrad Petersen/Mads Pieler Kolding nr. 8</p>
<p>Frankrikes HS1 Brice Leverdez (som Henri vann mot i gruppspelet) vinner mot Jan O Jörgensen i tre set och gör finalen för en kort stund lite mer intressant. Dagen innan i semifinalen mot England hade även Brice en nyckelroll, genom att vinna sin mycket viktiga singel mot Rajiv Ouseph. Frankrike vann till slut semifinalen med 3-2 över England.</p>
<p>Frankrike är det land som överraskar i lagtävlingen. Vinner sin första medalj någonsin och får ett silver. Tyskland och England vinner varsin bronsmedalj.</p>
<p>Danmark är klart bäst i Europa, flera andra lag kan konkurrera om platserna 2-8 där Sverige ingår som ett av lagen.</p>
<p><span style="text-decoration: underline;">EM Damer</span></p>
<p>Danmarks damer vinner EM, men är inte så övertygande som deras herrlag. De har på vägen förlorat några enskilda matcher, men övertygar i semi och final. Deras lag utmärks av 3 singlar på en ganska jämn nivå, med Line Kjaerfeldt som etta och ett mycket starkt dubbelpar i Christinna Pedersen/Kamilla Rytter Juhl</p>
<p>Bulgarien överraskar stort, var inte ens seedade bland de fem första lagen. Vinner en mycket jämn semifinal med 3-2 mot Spanien. Bulgarien vann även i gruppspelet mot Spanien med 3-2. Två intressanta matcher. Spanien har stor möjligheter att vinna 3 matcher mot alla lag (inkl. Danmark). Deras singelstjärnor Carolina Marin och Beatrize Corrales vinner oftast sina singlar och sedan DD2 tillsammans. Men mot Bulgarien i semifinalen förlorar de dubbeln, efter att vid ställningen 2-2 haft avgörandet i sin hand och 2 matchbollar. I gruppspelet förlorade Beatrize sin singel mot veteranen Petya Nedelcheva.</p>
<p>Bulgarien överraskar stort med sitt silver. Spanien tar sin första medalj någonsin i lagsammanhang. Frankrike och England blir förlorare som grupptvåa och trea i den svåra gruppen med Tyskland och avancerar inte ens till kvartsfinal.</p>
<p>Det ska bli intressant att se hur utvecklingen i lagen går fram till 2018. Jag hoppas då att Sverige kan ha ett ännu bättre herrlag och kunna ställa upp med ett damlag som kan ha möjlighet till avancemang från gruppspelet.</p>
<p>Länk till lottning och resultat: <a href="http://bwf.tournamentsoftware.com/sport/matches.aspx?id=72D3748F-AFC7-4581-AC7F-4E601EC3939D&d=20160221">Resultat</a></p>
<p> </p>
  
  <div class="text-gray-400"> Publicerad: 2016-02-21</div>
  

    </main>

</body>

</html>