<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">U17-laget klart för kvartsfinal!</h1>
  <div class="mb-2 text-xl">Att möta Holland är tufft i alla åldrar i Badminton. Svenska U17-laget visade dock holländarna och övriga Europa att Sverige är på gång igen internationellt. Sverige gjorde en fantastisk lagmatch och vann till slut med 4-1 i U17-EM i Lubin.
  </div>
    <p>Badminton Europes Mark Phelan tippade innan matchen Hholländsk seger och att Holland senare i tävlingen skulle ta medalj. Ack så fel han fick, och oj så roligt det var för den svenska truppen.</p>
<p> TMU Anne Forsell har haft spelarna i mental träning vid ett par tillfällen innan mästerskapet. Mycket har handlat om att våga och ta chansen när man får den, och som svenskarna lärt sig - och som de tog chansen!</p>
<p> Inledande mixeden var på förhand en mycket tuff nyckelmatch. Tilda Sjöö i par med Carl Harrbacka visade inga nerver utan spelade resolut mot ett mycket kompetent holländsk par i form av Sebastian Lee/Debora Jille. Tilda tog hand om nätet på ett föredömligt sätt och Calle, som var besviken efter spelet i gårdagens förlustmatch mot Schweiz, visade holländarna vem det var som bestämde på banan. En nästintill felfri mixed där svenskarna vann de viktiga poängen och gav Sverige en välförtjänt ledning med 1-0, efter 21-19, 21-19.</p>
<p>- En grym prestation som var nyckeln till hela matchen, menar FK Max Fonseca.</p>
<p> Ella Söderström klev in i andra matchen och började lite trevande. Kom igång i mitten av första set men föll till slut 17-21. I andra fick Ella bättre fart på den tekniska holländskan och vann med 21-18 efter att ha tagit tre viktiga poäng från 18-18.</p>
<p>I tredje såg Ella stabil ut fram till 15-9 då hon tappade sju raka bollar till underläge 15-16. Från 15-16 var det hjärnornas och domarnas kamp. Det var tre domslut som spelarna protesterade mot hos huvuddomaren och det sista blev helt matchavgörande när Ellas clear på baslinjen dömdes in, och hon tilldömdes segern med 21-18.</p>
<p>- Riktigt starkt av Ella att vinna, hon möter en tekniskt mycket svår holländska och håller sig till uppgjord taktik på ett föredömligt sätt, säger FK Max Fonseca. Hon var dessutom extremt stark i de avgörande lägena precis som mixeden.</p>
<p>Efter 2-0 kom Oskar Svensson in på banan i ett fantastiskt läge. Han var inte favorit mot starka holländaren Sebastian Lee. Oskar kom även i underläge 9-15 i första set men sedan, oj, oj oj, vilken singel. Oskar for fram på banan och varierade både slag och tempo i bollarna på ett föredömligt sätt. Att Oskar vann första set med 23-21 visar än en gång att vi idag var bäst när det gällde. Andra set gick av bara farten och segern var aldrig hotad, 21-14.</p>
<p> - Det var grymt skönt att få gå in vid 2-0, säger Oskar. Att vi vann både mixeden och damsingeln innan trodde jag aldrig och att få gå in med två matchers ledning gjorde att jag inte alls kände mig nervös. Det kändes som jag hade allt att vinna, och jag gjorde det.</p>
<p>- Jag tyckte jag spelade grymt bra, fortsätter Oskar. Framförallt var jag riktigt nöjd med säkerheten och tålamodet jag hade i spelet. Jag kände ett lugn hela vägen.</p>
<p> Efter dessa tre vinster och 3-0 hade Sverige krossat favoriten Holland och avgjort matchen. Svenska klacken var i extas och spelarna hade gjort en fantastisk prestation.</p>
<p> I avslutningen av matchen förlorade sedan Tilda Sjöö och Amanda Lagehäll damdubbeln med 14-21, 18-21 medans Adam Gozzi och Carl Harrbacka säkert vann den avslutande herrdubbeln i raka set, 21-11, 21-8.</p>
<p> 4-1 och vi är klara för kvartsfinal där semifinalseedade Turkiet väntar.</p>
<p>- Nu är det medalj som gäller. Vi har en bra chans och den skall vi ta, säger FK Max Fonseca</p>
<p>- Laget är harmoniskt och att det märks att spelarna gillar att vara här och att vara tillsammans. De har varit ute mycket tillsammans i år och man märker på hela truppen att detta kan bli riktigt kul, avslutar Max Fonseca.</p>
<p>En riktig lagseger för Sverige alltså där stor ära även skall ges till de spelare som idag inte fick chansen att spela. Olivia Wänglund, Ellen Skott, Colin Hammarberg och Oskar Johansson visade alla att de är en viktig del av laget och hejade på sina lagkamrater så stämbanden ekade i hallen.</p>
<p>I morgon söndag kl 10.00 går vi för medalj!</p>
<div class="PageBodyDiv">
<div>
<div>
<p> </p>
<p>Här är länken till matcher och resultat i lagtävlingen:</p>
<p><a href="http://bwf.tournamentsoftware.com/sport/teammatches.aspx?id=65F21B02-2780-41F5-98DB-ABDFF7F8A673&tid=28">http://bwf.tournamentsoftware.com/sport/teammatches.aspx?id=65F21B02-2780-41F5-98DB-ABDFF7F8A673&tid=28</a></p>
</div>
</div>
</div>
<dl id="PageFooterDiv"></dl>
<p>Flera lagmatcher, som Sveriges vinstmatch i torsdags mot Schweiz, sänds på webb-TV. <a target="_blank" href="https://www.youtube.com/watch?v=FYTbBmP0amQ">Här är länken till webb-TV-sändningen.</a> Om Sveriges kvartsfinal direktsänds vet vi inte än.</p>
  
  <div class="text-gray-400"> Publicerad: 2016-03-19</div>
  

    </main>

</body>

</html>