<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Felix siktar på RSL Swedish Open och OS</h1>
  <div class="mb-2 text-xl">Felix Burestedt är Sveriges största singelhopp i RSL Swedish Open i Lund. Han vill verkligen vara med ända fram till finaldagen. Och i förlängningen drömmer han om OS 2020 i Tokyo.
  </div>
    <p><em>Bilden ovan: Felix Burestedt siktar på att gå långt i RSL Swedish Open i Lund den 17-20 januari. Foto: Torbjörn Jansson.</em></p>
<p>Felix Burestedt är tillsammans med Jacob Nilsson Sveriges högst rankade singelspelare. Felix återfinns i dag på plats 97 på världsrankingen, Jacob strax därefter på plats 99.</p>
<p>– Det är min bästa ranking någonsin. Och det speglar att jag hade ett bra 2018. Jag har utvecklats mycket. Samtidigt vet jag att jag kan göra det ännu bättre, säger Felix.</p>
<p>Under 2018 kammade han hem sin första internationella singelvinst. Han gjorde det i Litauen, och var sedan även i final i Portugals internationella tävling.</p>
<p>Nu siktar han på att gå långt i Sveriges största internationella badmintonturnering, RSL Swedish Open i Lund den 17-20 januari.</p>
<p><strong>Tror du att du kan nå ända fram till vinst i Swedish Open?</strong></p>
<p>– Ja, formen känns bra och mitt mål är att vara med hela vägen till söndagens finalspel. Men tävlingen är ett riktigt getingbo med många starka och jämna spelare. Både från Europa och Asien, säger Felix.</p>
<p><strong>Vad krävs för att du ska kunna vinna?</strong></p>
<p>– Att jag håller en jämn hög nivå under hela tävlingen. Jag får inte falla ned i kvalitet, då förlorar jag direkt i den här tuffa konkurrensen.</p>
<p>2019 är ett viktigt år för Felix. I maj startar kvalperioden inför OS. Då gäller det för Felix att göra så bra resultat att han kan få chansen att komma med till OS i Japan 2020. Men då krävs det att han klättrar upp till minst plats 70 på världsrankingen.</p>
<p>– OS siktar jag verkligen på. Jag vill kvala in dit, säger han.</p>
<p><strong>Vad behöver du förbättra för att nå dit?</strong></p>
<p>– Många saker. Jag måste bli än bättre på att utnyttja mina offensiva styrkor. Jag måste samtidigt bli bättre defensivt, och på att systematiskt och lugnt vända defensiv till offensiv. Dessutom måste jag bli jämnare i spelet, säger han.</p>
<p>Felix representerar i dag två klubbar – Halmstad i Sverige och Solrød Strand i Danmark. Han bor och tränar i danska Holbæck, på Badminton Europes träningsanläggning ”Centre of Excellence”.</p>
<p>Träningen på centret är helt inriktad på singelspel och där finns nu 19 spelare, 16 herrar och tre damer. De kommer från många olika länder: Irland, Belgien, Lettland, Moldavien, Armenien, Azerbajdzjan, Skottland etc.</p>
<p>– Jag trivs bra, säger Felix. Både med träningen, tränarna och gänget. Det är en skön grupp, alla är seriösa och har en professionell inställning till träning. Kanske inte så konstigt med tanke på vilket stort steg det har varit för många att flytta långt hemifrån för att förverkliga sin dröm om att bli riktigt bra i badminton.</p>
<p>Två gånger i veckan tränar också Felix med Solrød Strand. Och han är också regelbundet på Euro Center i Uppsala.</p>
<p>– Jag är glad för att vara på olika träningsläger i Uppsala och är verkligen nöjd med samarbetet med nye förbundskaptenen Andrew Smith och sportchefen Jonas Herrgårdh, säger Felix.</p>
<p>Efter Swedish Open väntar en lång rad tävlingar för Felix under våren och sommaren.</p>
<p>– Det blir sex-sju tävlingar under våren. Och vi kommer att försöka hitta en bra avvägning mellan tävlingar med tufft motstånd och tävlingar som kan ge så många rankingpoäng som möjligt.</p>
<p>–Det gäller för mig att försöka förbättra min ranking redan innan själva kvalperioden för OS börjar. Jag vill verkligen försöka ta chansen att komma till ett olympiskt spel!</p>
<p>Är du nyfiken på lottningen i Swedish Open? Gå då vidare här! <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a></p>
  
  <div class="text-gray-400"> Publicerad: 2019-01-10</div>
  

    </main>

</body>

</html>