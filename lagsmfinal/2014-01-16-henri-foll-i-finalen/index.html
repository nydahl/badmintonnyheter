<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Henri föll i finalen</h1>
  <div class="mb-2 text-xl">Efter en rafflanda final blev det ett silver för Henri Hurskainen.
  </div>
    <p>Henri Hurskainen tog sig allra längts av svenskarna i årets upplaga av Caperio Swedish Masters, hela vägen till final där han ställdes mot Finlands Ville Lång.</p>
<p> Henri började finalmatchen bra och vann första set med 21-16. I andra set sjunker tempot i spelet och Ville vinner med 21-14 genom sin säkerhet och kontroll. I tredje tar Henri återigen kontroll på spelet, genom ett högre tempo och att han sätter press på Ville, detta ger ledning med 17-9 och 19-13. De flesta i hallen tror att Henri gjort tillräckligt för att vinna matchen, men efter några ganska enkla misstag, är det återigen match och till slut är Ville ikapp och förbi. Ville gör inga misstag, utan spelar de sista 8 poängen på en hög nivå. Henri förlorar sista set med 21-19.</p>
<p>Eftersom förberedelserna innan tävlingen inte varit helt bra och en skada på hälsenan orsakar problem, så är en finalplats i efterhand helt okej. Det är dock surt för Henri och stor besvikelse finns naturligtvis, att förlora matchen på detta sätt. Nästa år får målet bli att vinna tävlingen.</p>
<p>För övriga svenskar gick det bäst för Jonatan Nordh/Emelie Lennartsson som gick till kvartsfinal, där de förlorade mot Jacco Arends/Selena Piek från Holland i två jämna set 19-21 16-21. Även Emelie Lennartsson/Emma Wengberg tog sig till kvartsfinal, där de förlorade mot det danska paret Lena Grebak/Maria Helsbol med 13-21 16-21. Ett extra plus ska unge Jacob Nilsson ha för sitt singelspel. 3 vinster i kvalet och sedan vinst även i 1:a omgången.</p>
<p>Resultat i stort är godkänt, hade hoppats på en kvartsfinalplats till och även en semifinalplats mer, men allt är inte resultatbaserat, utan vissa spelare/par gjorde även bra prestationer mot bättre rankade spelare/par.</p>
<p>Trevligt med ett bra arrangemang och med mycket folk på läktaren.</p>
<p> </p>
<p>Jonas Herrgårdh</p>
<p>Förbundskapten</p>
<p> </p>
<p><strong><a target="_blank" href="https://www.facebook.com/swedishmasters.se?fref=ts">På Swedish Masters facebooksida kan du se klipp och artiklar</a></strong></p>
<p> </p>
<p><strong><img style="display: block; margin-left: auto; margin-right: auto;" src="http://iof1.idrottonline.se/link/7189ead0b37349b98f0a25b1dd361733.aspx?w=300&h=0" alt="Henri_Pris" /></strong></p>
<p> </p>
<p><strong><img style="display: block; margin-left: auto; margin-right: auto;" src="http://iof1.idrottonline.se/link/cc1692b6f88a4de68361615dd25ac151.aspx?w=300&h=0" alt="tre" /><br /></strong></p>
  
  <div class="text-gray-400"> Publicerad: 2014-01-16</div>
  

    </main>

</body>

</html>