<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Summer School 2016</h1>
  <div class="mb-2 text-xl">Summer School är en veckas sommarläger för spelare mellan 15-17 år och samtidigt en utbildningsvecka för tränare. Arrangör är Badminton Europe och spelare och tränare från alla förbund i Europa är välkomna att delta.
  </div>
    <p>I årets Summer School i Slovenien bestod tränarutbildningen av två kurser, Shuttle Time och Coach Level 1. De svenska spelare som deltog i träningslägret var Melker Zickerman Bexell, Borlänge BMK, Johan Azelius, BMK Tellus och Marcus Boman, Täby Bmf. Svenska tränare som deltog var Veronica Österlund, Bergsåker och Boxiao Pan, Täby. Tyvärr tvingades Max Fonseca, Täby RIG, lämna återbud pga sjukdom. </p>
<p><b>Shuttle Time</b></p>
<p>Shuttle Time är BWFs program för skollärare med syfte att utbilda idrottslärare i badminton samt ge dessa lärare material för att själva kunna hålla enklare badmintonlektioner i skolan och därmed lyfta sporten bland barn i landet. Shuttle Times vision är att göra badmintonen till den roligaste sporten i skolidrott. Kursen innehöll ett omfattande kursmaterial i grundläggande badmintonkunskaper och hur läraren kunde lära ut sporten till mindre barn. Det bästa med kursen var materialet som deltagarna fick med sig hem som innehöll en stor videobank med övningar samt en kursplan och lektionsunderlag som man kunde använda hemma.</p>
<p><span style="color: #000080;"><em>-Är du intresserad att gå Shuttle Time-utbildning? </em></span><span style="color: #000080;"><em><a href="http://iof1.idrottonline.se/globalassets/asvenska-badmintonforbundet/autbildning/sasongen-20152016/utbildningshelgen/inbjudan-utbildningshelg-boson-3-4-september-2016.pdf">Anmäl dig till Utbildningshelgen på Bosön 3-4 september!</a></em></span></p>
<p><b>Coach Level 1</b></p>
<p>Coach Level 1 är BWFs första steg för tränare. Även om kursen var riktad till nya tränare vill jag påstå att innehållet var mer passande för tränare som har en del erfarenhet bakom sig. Kursen var uppbyggd på det sättet att tränarna hade en kortare teoretisk genomgång innan det redan tidigt i kursen var dags för praktik. Totalt 4 praktikpass à 30 min genomfördes med de deltagande spelarna som testgrupper. Under dessa pass skulle tränarna själva planera och hålla ett pass med olika inriktningar. Huvuddelen i Level 1 bestod av teknik. Kursmaterialet var även här omfattande och instruktörerna lade stor vikt i hur tränarna på ett pedagogiskt sätt utvecklade varje delövning så att de passade ihop under ett pass. Mycket viktigt var progressionen i övningarna där luckan mellan den första övningen och den andra inte fick vara för stor eller komplicerad för spelarna. De olika inriktningarna på passen var teknik från olika delar av banan, fotarbete och slutligen taktik. Teknikdelen var uppdelad i slag nedifrån och upp; framplan och slutligen bakplan.</p>
<p>Instruktörerna lade mycket fokus på hur slagen var uppbyggda rent biomekaniskt och att de deltagande tränarna förstod detta för att ta med det i sin utlärning. Fotarbetet var inriktad på singel och några olika varianter på hur man förflyttar sig på plan. Taktikdelen var inriktad mestadels på singel men även lite dubbel med yngre spelare som målgrupp. Instruktören lade mycket fokus på hur man väver in den taktiska biten i teknikträningen genom att göra spelarna medvetna om när, var och hur man skulle genomföra ett slag under spel. Även här var progression ytterst viktig, dvs hur vi byggde upp ett pass från en teknisk övning till en taktisk.</p>
<p>Instruktörerna på lägret som både var instruktörer till tränarkursen och tränare för spelarna var alla mycket erfarna, välutbildade och tidigare spelare med internationella meriter. Som instruktörer var de noga med varje liten detalj och anpassade feedbacken beroende på den specifika tränarens nivå. Detta gör kursen till en bra kurs oavsett deltagarnas tidigare erfarenhet, där utbytet i diskussionen efter praktiken ger olika synsätt på smådetaljerna.</p>
<p><b>Träningsläger för spelare</b></p>
<p>De deltagande spelarna höll mestadels en nivå motsvarande topp 5-15 i Sverige. Någon enstaka spelare höll högre Europeisk nivå och någon enstaka höll lägre nivå. Spelarna delades upp i smågrupper baserat på nivå. Detta gjorde lägret till ett bra läger för spelarna oavsett nivå, där alla spelare fick mycket uppmärksamhet från tränaren. Några gånger fick spelarna agera testobjekt på tränarkursen. Detta moment var antingen störande eller en bra erfarenhet beroende på vilken tränare gruppen fick. Skulle jag kritisera kursen så skulle jag önska att instruktörerna anpassade även tränarna i nivå innan vi tilldelades våra träningsgrupper. Någon gång blev den starkaste spelargruppen tilldelad en oerfaren tränare, vilket gjorde att passet blev mer ett störningsmoment snarare än ett bra träningspass. Däremot var spelarna väldigt nöjda då de blev tilldelade en bra coach från utbildningen.</p>
<p>Jag vill gladeligen rekommendera framtida Summer Schools för spelare och tränare. Spelare bör tillhöra topp 20 i Sverige och tränarna bör ha minst 1 års erfarenhet och goda kunskaper i engelska. Lägret är en fantastisk erfarenhet för både tränare och spelare. Många kommer tillbaka år efter år för tack vare kvaliteten.</p>
<p>FKU15 Boxiao Pan</p>
  
  <div class="text-gray-400"> Publicerad: 2016-07-18</div>
  

    </main>

</body>

</html>