<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Henri fick tre hårda matcher</h1>
  <div class="mb-2 text-xl">Över förväntan! Henri Hurskainen vann två matcher i kvalet till RSL Swedish Open, men förlorade den tredje – Det kändes ändå OK. Knät håller, det gör inte ont, säger han.
  </div>
    <p><em>Bildtext: Henri Hurskainen vann två matcher i kvalet till RSL Swedish Open. Foto: Torbjörn Jansson.</em></p>
<p>Henri Hurskainen har en tung period bakom år. Det är ett och ett halvt år sedan den svåra knäskadan och rehabiliteringen har tagit tid. Han har också fått bakslag, och fått börja om. Först de senaste två veckorna har han spelat riktiga matcher på träning. I tisdags gjorde han comeback i Badmintonligan, men förlorade.</p>
<p>Så han var minst sagt osäker när han gick in till första kvalmatch i Sparbanken Skåne Arena i Lund. Men han vann den mot Jakob Godt, Danmark med 2-0 i set. Sedan vann han även den andra matchen mot Joonas Korkonen, Finland, med 2-1. Men i den tredje matchen mot Hollands Joran Kweekel tog det stopp. Henri förlorade med 15-21, 18-21.</p>
<p>– Det var skönt att jag fick de här tre matcherna, och jag känner att spelet finns där någonstans. Jag måste bara bli starkare i knät, och få upp speeden på banan, säger Henri.</p>
<p>I förlustmatchen var det just farten som Henri saknade.</p>
<p>– Jag hamnade för mycket efter, lyfte upp i hans forehand och lät honom få offensiven. Där förlorade jag matchen, säger han.</p>
<p>Men Henri var ändå inte direkt missnöjd efter matchen. Det viktiga var att knät höll, och han kan nu fortsätta träna intensivt. Det blir många styrkepass framöver för att ytterligare stärka knät. </p>
<p>– Men jag kommer att vara stel i morgon. Tre tävlingsmatcher på en dag var det länge sedan jag spelade.</p>
<p>Henri var den svenska herrsingelspelare som kom längst i kvalet. Men förbundskaptenen Andrew Smith var också nöjd med två andra svenskar: Andy Tsai och Colin Hammarberg – trots att ingen av dem lyckades nå huvudturneringen. Colin, som är nybliven seniorlandslagsspelare,  vann mot dansken Mikkel Enghøj i första matchen för att sedan förlora mot starke indiern Kiran George. </p>
<p>– Colin spelade riktigt bra i sin vinstmatch, särskilt från och med andra set när han gick mer på attack. Indiern var sedan helt enkelt för bra, men det är nyttigt för Colin att få såna matcher, säger Andrew.</p>
<p>– Andy spelade också helt OK, var snabb på banan och kunde mycket väl ha vunnit sin match, säger Andrew.</p>
<p>Här kan du följa alla resultat i RSL Swedish Open: <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a></p>
<p>Under hela Swedish Open livesänder Badminton Europe. Så har du inte möjlighet att komma till hallen i Lund kan du ändå följa hela tävlingen. <a href="https://www.youtube.com/watch?v=fG7c9JkNQ4U">Här är länken till direktsändningen.</a></p>
<p> </p>
  
  <div class="text-gray-400"> Publicerad: 2019-01-17</div>
  

    </main>

</body>

</html>