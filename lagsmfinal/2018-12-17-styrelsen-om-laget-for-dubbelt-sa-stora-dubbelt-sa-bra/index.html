<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen om läget för Dubbelt så stora dubbelt så bra</h1>
  <div class="mb-2 text-xl">Hur går det med målsättningen Dubbelt så stora, dubbelt så bra? Är Badmintonsverige på rätt väg? Vi i styrelsen är nöjda med en hel del, men ser också att stora gemensamma ansträngningar krävs för att nå dit vi vill.
  </div>
    <p>Vi är nu ungefär halvvägs in i den period under vilken vi har målsättningen att bli Dubbelt så stora, dubbelt så bra. Målsättningen är uppdelad i ett antal delmål, som alla har sin grund i Badminton Swedens vision, verksamhetsidé, strategi och övergripande verksamhetsplan.</p>
<p>Beslutet togs inför säsongen 2016/2017 och målen ska vara uppfyllda säsongen 2019/2020. Målet är alltså att fördubbla verksamheten på alla nivåer fram till avslutad säsong 2019/2020, och med det lägga basen för att vinna medaljer i Europa från U15 till veteran.</p>
<p>Startpunkt för mätningen satte vi till 2013-07-01 , och målen ska utvärderas 2020-07-01. Det är angeläget att poängtera att målsättningen och delmålen inte ska tas allt för bokstavligt. Viktigast är snarare riktning och strävan, och vi är mycket glada och stolta över det arbete som läggs ned ute i föreningar och distrikt för att försöka uppfylla målen. För detta är ett arbete som vi alla inom svensk badminton är ansvariga för, och det är också ett arbete som självklart tar tid.</p>
<p> </p>
<p>Här nedan kan ni se hur vi ligger till just nu. En del av delmålen är uppdaterade med 2018 års siffror. För andra delmål måste vi vänta till årets slut för att kunna få fram en korrekt tabell, och då redovisar vi nedan 2017 års siffror.</p>
<p>Hur ser det då ut? Går det åt rätt håll? Kommer vi att nå målen? Vi i styrelsen har analyserat läget, och slutsatsen är att utvecklingen är positiv på flera håll, medan vi står och stampar på andra.</p>
<p>Om vi börjar med det positiva är det glädjande att kunna konstatera att den aktiva badmintonfamiljen ökar i storlek. Antalet medlemmar i badmintonföreningar har ökat från knappa 23 000 personer 2014 till nästan 38 000 i år. Vi har valt att utgå från läget 2014 eftersom siffrorna dessförinnan inte är tillförlitliga.</p>
<p>Vi är också väl medvetna om att det kan finnas felkällor i materialet, men trenden är tydlig. Fler människor än någonsin tidigare är med i landets badmintonföreningar.</p>
<p> </p>
<p>Vi är också mycket nöjda med utbildningssektorn, där införandet 2016 av BWF:s tränarprogram, Shuttle Time och Coach Level 1-4 har medfört flera förbättringar avseende kursernas innehåll, nivån på utbildningsmaterialet och kursledarna.</p>
<p>Vi gläds också åt att så många klubbar och personer deltar i utbildningsaktiviteterna med stor entusiasm och engagemang. Tyvärr betydde dock övergången till BWF:s tränarprogram en liten dipp i antalet utbildningstimmar, men vi har redan vänt kurvan uppåt och vi ser nu en positiv utveckling. Vi hoppas och tror även att andelen kvinnor på utbildningarna ökar. Vi vill inom några år uppnå fördelningen 40/60.</p>
<p> </p>
<p>Det är också roligt att konstatera att kommunikationen inom Badmintonsverige har blivit betydligt mer omfattande och livaktig. Trafiken på förbundssajten är fördubblad, och det ser ännu bättre ut på förbundets sociala medier. Trafiken på Facebook, Instagram och Twitter har fyrdubblats.</p>
<p>Här vill vi passa på att tacka alla ledare, tränare, spelare, föräldrar, förbundskaptener med flera som flitigt bidrar med material och tips om det som händer inom badminton i Sverige. Det gör att vår kommunikation har blivit mer aktiv och intresseväckande.</p>
<p> </p>
<p>Men vi i styrelsen ser också flera områden där vi tillsammans måste ta krafttag för att få den starka och snabba utveckling vi vill ha. Det gäller till exempel antalet föreningar, serielag, tävlingsstarter och sanktionerade tävlingar – områden där vi inte ser de förbättringar vi önskar. Och antalet licensierade spelare har minskat en del, antagligen på grund av den höjda licensavgiften.</p>
<p>Här måste vi bli bättre och mer kreativa, liksom på ett antal andra områden. Vi måste också hålla i den positiva utvecklingen gällande till exempel utbildningsområdet, som vi ser som en nyckel till mycket annat. Det är motiven till att styrelsen fokuserar på fyra områden under säsongen: tävlingsstarter, elit/landslag, marknad och utbildning.</p>
<p>Vi kommer att anstränga oss än mer för att nå våra mål, och vi hoppas att hela Badmintonsverige gör detsamma. Det är bara tillsammans som vi kan nå våra höga mål!</p>
<p><i> </i></p>
<p><i>Styrelsen för Svenska Badmintonförbundet</i></p>
<p> </p>
<p style="text-align: center;"> <strong>Huvudmål</strong></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-tavlingsstarter-2011-2018.jpg?w=680&h=430" height="430" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-medlemmar-2014-2018.jpg?w=680&h=464" height="464" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-licenser-2011-2018.jpg?w=680&h=460" height="460" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-foljare-forbundets-sociala-medier.jpg?w=680&h=523" height="523" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-besokare-pa-hemsidan-2014-2017.jpg?w=680&h=478" height="478" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-utbildningstimmar---tranare-instruktorer-2012-2017.jpg?w=680&h=434" height="434" width="680" /></p>
<p> </p>
<p style="text-align: center;"><span><strong>Delmål </strong></span></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/utbildningstimmar-tekniska-funktionarer-2013-2017.jpg?w=680&h=484" height="484" width="680" /></p>
<p>  </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-sanktionerade-tavlingar-2013-2018.jpg?w=680&h=419" height="419" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-foreningar-2011-2018.jpg?w=680&h=419" height="419" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/antal-serielag-2011-2018.jpg?w=680&h=401" height="401" width="680" /></p>
<p> </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/diagram-dubbelt-sa-stora-dubbelt-sa-bra/lok-tillfallen-2012-2017.jpg?w=680&h=487" height="487" width="680" /></p>
<p> </p>
<p><a href="http://iof1.idrottonline.se/link/288882f9427643e0a024ae6bfac4a5a7.aspx">Diagrammen finns även här - Svenska Badmintonförbundets mål</a></p>
  
  <div class="text-gray-400"> Publicerad: 2018-12-17</div>
  

    </main>

</body>

</html>