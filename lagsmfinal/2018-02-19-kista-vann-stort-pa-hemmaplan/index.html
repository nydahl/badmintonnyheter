<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kista vann stort på hemmaplan</h1>
  <div class="mb-2 text-xl">Kista startade kvartsfinalspelet mot Skogås på bästa sätt. Seger på hemmaplan med 5-1 innebär att Kista tog ett rejält kliv mot semifinal. Men Skogås kan vända i returen.
  </div>
    <p>På måndagskvällen startade slutspelet i Svenska Badmintonligan (SBL) - med mötet i Kista Racketcenter där hemmalaget tog emot Skogås.</p>
<p>Kvartsfinalerna avgörs i bäst av två matcher, och Kista kunde inte ha önskat sig en bättre start. Laget vann mot Skogås med 5-1 – bland annat efter det att lagets danska Iben Bergstein överraskande vunnit damsingeln mot landsmaninnan Irina Andersen i Skogås.</p>
<p>Irina har inte förlorat många matcher i SBL, vare sig under säsongen 2016-2017 eller under nuvarande säsong. Men den här dagen vann Iben i tre raka set: 11-8, 11-9, 11-8.</p>
<p>När sedan Kistas starka herrspelare inte sviktade det minsta rann siffrorna iväg. I grundserien vann Kista med 4-2, och den här gången blev resultatet hela 5-1.</p>
<p>Det krävs med andra ord en rejäl uppryckning för att Skogås ska vinna returen, som spelas måndag den 26 februari. Men uppgiften är inte omöjlig.</p>
<p>Enligt reglerna i slutspelet räcker det med en seger för Skogås med 4-2 för att tvinga fram ett Golden set för att avgöra kvartsfinalen.</p>
<p>- Det blir självfallet mycket tuffare i Skogås och allt kan hända. Men vi hoppas förstås att klara 3-3 i den matchen och därmed avancera till semifinal, säger Kistas lagledare Bo Bjunér.</p>
<p><strong>Vad var orsaken till er stora seger i första kvartsfinalen?</strong></p>
<p>- Vi har trappat upp träningen den senaste månaden och det har gjort våra spelare gott. Inte minst våra herrsinglar Abdul Kadir Zailani och Sakti Kusuma, menar Bo Bjunér.</p>
<p>- Jag är också imponerad av Iben Bergstein som har haft rejäla problem med sin rygg den senaste tiden, men som här spelade mycket bra.</p>
<p>Joacim Fellenius, lagledare i Skogås, var självfallet besviken efter matchen:</p>
<p>- Kista spelade bra, men vi hade heller inget flyt i dag, säger han.</p>
<p><strong>Hur ska ni vända på steken i returmötet?</strong></p>
<p>- Hemmaplan betyder mycket för oss. Vi spelar alltid mycket bättre där. Samtidigt måste vi vara rejält taggade, säger Joacim.</p>
<p><strong>Vad är nyckeln för att vinna de nödvändiga fyra delmatcherna?</strong></p>
<p>- Framför allt att Calle Harrbacka och Morgan Lidman får till det i sina matcher. De är nyckelspelare för oss. Dessutom måste tjejerna göra sitt jobb och vinna två matcher, säger Joacim Fellenius.</p>
<p><a href="http://www.eltok.net/sb/tournament/show/485" target="_blank">Här hittar du resultaten i alla delmatcherna.</a></p>
<p>Kvartsfinalspelet fortsätter med följande matcher:</p>
<p>26/2 – Skogås-Kista</p>
<p>26/2 – Umeå-Halmstad</p>
<p>1/3 – Halmstad-Umeå</p>
<p>Till semifinal har redan Täby och Fyrisfjädern tagit sig som etta och tvåa i Mellanserie A. Semifinalerna spelas den 21 mars och 23 mars.</p>
<p>Finalen avgörs sedan i en match på IFU Arena i Uppsala den 21 april.</p>
<p><a href="http://www.badminton.nu/tavlingserie/SvenskaBadmintonligan/">Läs mer om SBL här</a></p>
  
  <div class="text-gray-400"> Publicerad: 2018-02-19</div>
  

    </main>

</body>

</html>