<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">JVM-laget på plats i Bilbao</h1>
  <div class="mb-2 text-xl">Nu är juniorlandslaget på plats i spanska Bilbao.  Både spelare och ledare är nöjda med förberedelserna inför Junior-VM, och ser fram emot onsdagens första lagmatch mot Algeriet.
  </div>
    <p>Måndagen var en resdag för alla spelare och till skillnad mot fjolåret gick den bra för alla. Inga förseningar utan alla anlände på tid till Bilbao sent måndag kväll. Anne Forsell som haft för avsikt att åka ner ett dygn tidigare stoppades däremot av dimma, liksom många andra som planerat ankomst en dag tidigare, och anlände även hon till Bilbao under måndagen.</p>
<p>Under tisdagen har spelarna installerat sig på hotellet och tagit en promenad i omgivningarna. Hotellet som bokats nära hallen av praktiska skäl är ett” billigare alternativ” än de svindyra spelarhotellen. Vissa lite besvikna med standarden vid första anblicken, men de rutinerade VM-resenärerna Viktor Aglinder, Calle Harrbacka, Johanna  Magnusson och Emma Karlsson förklarade för debutanterna att detta var femstjärnigt i jämförelse med det ”så kallade” hotellet i Peru förra året. Slutpratat om det alltså. Läget på hotellet är riktigt bra, ligger centralt med knappt tio minuters promenad till hallen. Till sist, det kanske viktigaste för dagens ungdomar, wifi är bra på hotellet enligt säkra källor.</p>
<p>Jag får sedan en pratstund med Ella Söderström och Viktor Aglinder (bilden ovan). Viktor var med förra året i Peru, men för Ella är det debut i år. Viktor känner sig tryggare i år och har lättare att se det som en vanlig tävling. Förra året kändes det stort med massor av nya ansikten framförallt från Asien. Hans tips till Ella och de övriga debutanterna är att försöka tänka på sig själv och sin egen prestation istället för att fokusera på alla nya och annorlunda motståndare.</p>
<p>Både Ella och Viktor konstaterar också att det är en fördel att spela i Europa. Man känner sig lite mer hemma och slipper dessutom tidsomställning och långa flygresor vilket tar på krafterna. Något de andra nu får lida av istället.</p>
<p>När vi pratar målsättningar inför lagspelet säger Ella och Viktor samstämmigt att målet i lagtävlingen är att vinna Guld. När jag lite senare får ett snack med förbundskaptenerna Petter Yngvesson och Andi Tandaputtra instämmer de med spelarna.</p>
<p>- Målet är absolut att ta guld men det är viktiga är att vi har delmål på vägen, säger Petter. Det första viktiga delmålet är att under morgondagen besegra Algeriet och Sri Lanka.</p>
<p> När vi talar om motståndarna har ledarna försökt att scouta lagen så bra som möjligt. Algeriet och Sri Lanka har dock varit extremt svåra att få fram resultat på då spelarna tävlat väldigt sparsamt på de internationella tourerna.</p>
<p>Laget i premiären presenteras för spelarna under kvällen. Petter betonar vikten av att ställa upp ett lag som klarar hela lagturneringen. Man måste se längre än en match menar Petter. Det är en lång turnering och kommer att bli många matcher så kan man gå runt på många spelare är det en fördel. Petter betonar också att vissa spelare kommer bli besvikna på uttagningar och att det är ok att vara besviken. Besvikelsen får dock aldrig gå ut över lagkamrater eller coacher och detta har Petter förklarat för spelarna i ett inledande snack.</p>
<p>Spelarna har under 1,5 timmar varit och tränat i den gigantiska spelarenan.</p>
<p>- Det är den största hall jag någonsin sett, säger Ella.</p>
<p>Tävlingen spelas på 10 (5*2 i bredd) banor och vid sidan av dessa tio banor finns ett skynke och bakom detta finns träningsbanor med liknande förutsättningar som i huvudarenan.</p>
<p>- Hastigheten på sidorna känns ganska jämna, berättar Ella och Viktor. Det är ingen nämnvärd vind men det är väldigt starka strålkastare och långt till väggen på andra sidan vilket gör det svårt att se bollen och hitta en bra bollträff.</p>
<p>Andi Tandaputtra kommenterar förutsättningarna med att man ofta blir stressad när arenan är stor och det gäller att vara lugn i sitt agerande för att hitta tajmingen. Dessutom är han övertygad om att det gäller att finna bra taktik i matcherna då Andi inte tror att man i hallen kommer se speciellt många direkt dödande smashar från bakplan.</p>
<p>Ledarna har även haft sin första genomgång med spelarna och pratat lite om de kommande veckorna, gällande rutiner, inställning och prestation. För många av spelarna är detta deras längsta äventyr och här gäller det att få ihop en bra mix av gruppaktiviteter och individuella önskemål.</p>
<p>Ella och Viktor pratar också om äventyret och är överens om att det blir viktigt att ha bra gemenskap i laget samtidigt som man måste få chans till lite egen tid i olika sammanhang. </p>
<p>- Det gäller för oss ledare att se varje individ. Alla har olika behov för att må bra och kan vi få ihop dessa med bra gruppdynamik kommer dessa veckor att bli riktigt roliga, menar Petter.</p>
<p>Avslutningsvis känner sig Petter nöjd med de förberedelser som varit inför starten i morgon.</p>
<p>- Vi hade ett riktigt bra läger i Uppsala förra helgen och vi fick göra bra saker och prata om bra saker tillsammans, det var viktigt. Sedan har resorna och allt på plats rullat på hittills så jag känner att vi är väl förberedda för start i morgon, säger Petter.</p>
<p>Truppen känns i balans och coacherna verkar nöjda, det lovar gott inför starten i morgon. Lycka till nu Sverige!</p>
<p>Laget mot Algeriet kl 12.00 onsdag:</p>
<p>HS – Viktor Aglinder</p>
<p>DS – Ella Söderström</p>
<p>HD – Adam Gozzi/Calle Harrbacka</p>
<p>DD – Emma Karlsson/Johanna Magnusson</p>
<p>MD – Tilda Sjöö/Calle Harrbacka</p>
<p> <a href="http://bwf.tournamentsoftware.com/sport/tournament.aspx?id=71E1CCBA-C608-420E-8197-C17EBB82EC0C">Här finner du lottningen till lagspelet.</a></p>
<p> </p>
<p> </p>
<p> </p>
  
  <div class="text-gray-400"> Publicerad: 2016-11-01</div>
  

    </main>

</body>

</html>