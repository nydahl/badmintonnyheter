<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Ligapremiär: Påvelund gick på knock i tungviktsmötet</h1>
  <div class="mb-2 text-xl">Påvelunds lagledare Asger Madsen hade hoppats på 3-3 och minst en poäng i den svåra bortamatchen mot Fyrisfjädern. Det gick betydligt bättre än så, Göteborgslaget tog en övertygande seger med 5-1.
  </div>
    <p><em>Bild: Påvelunds Laura Sarosi vann överraskande mot Julie Dawall Jacobsen.</em></p>
<p>Det bjöds på ett tungviktsmöte direkt i första omgången av Badmintonligan när Fyrisfjädern tog emot Påvelund. Inget av lagen kunde dock ställa upp med bästa lag och mötet blev därför ett litet test på bredden i respektive trupp.</p>
<p>Det testet klarade Påvelund klart bäst. Laura Sarosi tog, precis som i SM-finalen i våras, hand om damsingeln och gjorde det mycket bra. Hon lyckades manövrera ut den betydligt högre rankade Julie Dawall Jacobsen i en tät femsetare.</p>
<p>I herrsingel två gjorde Andy Tsai från Fyrisfjädern en bra match och vann mot David Kim Kristensen. Men det blev Fyrisfjäderns enda seger för kvällen. För i alla dubbelmatcher var Påvelund alldeles för starka, mycket tack vare Frederik Colberg och Mai Surrow som båda visade sin höga klass. Samtliga dubbelmatcher slutade med 3-0 i set till Påvelund.</p>
<p>Herrsingel 1 blev däremot en otroligt jämn historia där Gabriel Ulldahl till slut vann femte set med 11-10 mot Albin Hjelm.</p>
<p><b>Halmstad levererade</b></p>
<p>Titelförsvararna Halmstad hade också flera återbud från ordinarie spelare när man tog sig an Täby. Sofie Holmboe Dahl, Irina Andersen och Felix Burestedt var alla indisponibla av olika anledningar, men det tycktes inte störa mästarna nämnvärt. Mikkel Mikkelsen och Rasmus Messerschmidt gjorde som de brukade, det vill säga vann sina matcher (herrsingel 1, herrdubbel och mixeddubbel).  </p>
<p>När även Filip Suwanphingkha levererade i herrsingel 2 och besegrade Viktor Aglinder i en svängig femsetare var lagmatchen vunnen för Halmstad.</p>
<p>Då hjälpte det inte att Täbys starka damsida med Ashwati Pillai och Clara Nistad spelat hem damsingel och damdubbel.</p>
<p><b>Vittinghus i huset </b></p>
<p>I Trollhättan mönstrade hemmalaget en stark uppställning med danske stjärnan Hans Kristian Vittinghus i spetsen. Dansken vann under kvällen både herrdubbel (med Daniel Lundgaard) och herrsingel 1 på ett övertygande sätt och bidrog till att Trollhättan kunde vinna lagmatchen med 5-1 precis som lagledaren Jesper Olsson tippat.</p>
<p>Den mest minnesvärda delmatchen var annars damdubbel som både blev väldigt välspelad och jämn. Här lyckades BMK Auras Johanna Magnusson/Emma Karlsson till slut vinna mot Sofia Gruntvig/Sara Lundgaard med minsta möjliga marginal i femte set.</p>
<hr />
<p>Här är alla resultaten från kvällen matcher. Klicka på länkarna för att se resultat i alla delmatcher.</p>
<p><a href="https://www.scoreboardlive.se/tournament/show/794">Fyrisfjädern – Påvelund  1 - 5</a></p>
<p><a href="https://www.scoreboardlive.se/tournament/show/793">Halmstad – Täby  4 - 2</a></p>
<p><a href="https://www.scoreboardlive.se/tournament/show/792">Trollhättan – BMK Aura  5 -1</a></p>
  
  <div class="text-gray-400"> Publicerad: 2019-09-09</div>
  

    </main>

</body>

</html>