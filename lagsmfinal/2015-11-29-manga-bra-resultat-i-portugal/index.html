<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Många bra resultat i Portugal</h1>
  <div class="mb-2 text-xl">Portugal Junior arrangerades i år som en förbundstävling för både U17- och U19-spelare. Sverige hade 10 spelare på plats, 6 från U17-landslaget och 4 från U19-landslaget. Totalt sett en bra tävling för truppen med en semifinal och fyra kvartsfinaler och med många bra matcher för spelarna.
  </div>
    <p><em>Bilden ovan: Carl Harrbacka var en av många framgångsrika spelare i Portugal Junior. I herrdubbel tog han och Adam Gozzi sig till semifinal, och mixed kom han ihop med Tilda Sjöö till kvartsfinal. </em></p>
<p> </p>
<p>Bäst av alla gick det för Adam Gozzi och Carl Harrbacka som tog sig hela vägen fram till semifinal. De inledde med att slå ut ett seedat par från Schweiz i tre set, fortsatte med två fina vinster i raka set efter riktigt aggressivt och underhållande dubbelspel. Till slut förlorade de i semifinalen mot de slutliga segrarna i tävlingen, det ett år äldre franska landslagsparet Rossi/Laporte efter en lysande underhållning med siffrorna 15-21, 21-17, 18-21. Calle och Adam skall vara väldigt nöjda med tävlingen och visade än en gång att de är en av Europas absolut bästa dubblar i U17-klassen.</p>
<p> Förutom denna framgång hade Sverige ytterligare fyra kvartsfinaler. Filip Svensson och Erik Angerwall tappade sin kvartsfinal i herrdubbel i raka set 9-21, 19-21 mot slutliga finalisterna Delrue/Briot från Frankrike.  Innan det hade Filip och Erik vunnit två bra dubblar efter offensiv och aggressiv dubbel.</p>
<p> Det nykomponerade mixedparet Marcus Moore och Ashwati Pillai gjorde en fin-fin turnering och vann tre matcher innan det i kvartsfinalen tog slut mot ryska paret Lemencho/Semyonova i två raka set 12-21, 20-22. På vägen tid vann de bland annan en riktigt bra åttondelsfinal mot Domingues/Poy från Spanien med 21-18 i avgörande set. Det var kul att se Marcus Moore tillbaka i gammalt gott slag där han med sin fina teknik i många lägen gör det svårt för motståndarnas tjejer med sina finurliga undanläggningar.</p>
<p>Tilda Sjöö var i de två resterande kvartsfinalerna. I damsingeln föll hon mot slutliga finalisten Julie Ferrier från Frankrike efter två jämna set, 15-21, 20-22. Tilda, som inte spelat så mycket singel i år, vann två bra singlar på sin väg mot kvartsfinalen och hade med lite mer singelträning bakom sig även kunnat vinna även sin kvartsfinal. Det saknas lite grundträning i singel för att hon skall orka igenom tuffa tävlingar som denna.</p>
<p>Tilda var även i kvartsfinal i mixed tillsammans med Carl Harrbacka. Mixedparet vann tre omgångar innan kvartsfinalen efter mycket fint spel. Bland annat slog de ut femteseedade Laporte/Meterreau från Frankrike i två raka set efter strålande spel i åttondelen. Förlusten i kvartsfinalen mot toppseedade och slutliga vinnarna Alimov/Davletova var också en fin insats. Calle och Tilda vann första set, men föll till slut i tre set efter att den ryska bombmaskinen Alimov i andra och tredje set fått lite för mycket utrymme för sin starka offensiv.</p>
<p>Övriga resultat som bör nämnas var att Ashwati Pillai tyvärr tappade en stor ledning i tredje set mot slutliga segrarinnan Anastasia Semyonova. Ashwati hade både 11-4 och 14-8 i sin åttondelsfinal utan att lyckas knyta ihop ”säcken”.  Riktigt moget spel långa stunder men i slutändan tyvärr lite för enkla misstag från den unga Täbytjejen.</p>
<p>Sammanfattningsvis en riktigt bra turnering mot rätt typ av motstånd, där framförallt våra U17-spelare visar att de ligger långt fram inför vårens Europamästerskap. Vi har skiljeset i både herrdubbel, mixeddubbel och damsingel mot slutliga segrarna i denna U19-tävling vilket visar att vi har en stark U17-trupp som klarar av den tuffa U19- klassen på ett utmärkt sett redan nu.</p>
<p>- Jag tycker det ser väldigt lovande ut inför stundande Europamästerskap i Polen i mars, summerar förbuhndskaptenen Max Fonseca som även tyckte att tävlingen var på exakt rätt nivå för våra U17-spelare.</p>
  
  <div class="text-gray-400"> Publicerad: 2015-11-29</div>
  

    </main>

</body>

</html>