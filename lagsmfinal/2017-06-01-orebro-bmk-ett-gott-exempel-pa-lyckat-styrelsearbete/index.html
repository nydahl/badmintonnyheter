<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Örebro BMK – ett gott exempel på lyckat styrelsearbete</h1>
  <div class="mb-2 text-xl">Styrelsearbete är inte det första många tänker på när de vill engagera sig i sin förening. En styrelse med medlemmar från olika bakgrund och kompetens är dock en viktig faktor i en fungerande förening. Örebro BMK är några som jobbat aktiv med detta.
  </div>
    <p>Då det oftast är ett stort problem för idrottsföreningar att rekrytera personer som på sin fritid vill engagera sig i styrelse och diverse kommittéarbete, så har Närkes Distriktidrottsförbund/Sisu startat ett projekt. Genom projektet vill man med olika verktyg och stöd göra det lättare för föreningarna att rekrytera folk till styrelse och kommittéarbete.</p>
<p>Man har konstaterat att det är betydligt lättare för föreningar att engagera människor att hjälpa till med uppgifter direkt kopplat till idrottsaktiviteterna. Anledningen till detta är oftast att styrelsearbete kopplas ihop med att vara ansvarstyngt, tidskrävande och att man måste sitta på stor kunskap kopplad till berörd förening och idrott.</p>
<p>Idén och grundtanken från Sisu-idrottsutbildarna i Närke är att få föreningarna och dess medlemmar att förstå att det inte är så svårt att hjälpa till som organisationsledare i styrelse och diverse kommittéarbete, och att det oftast räcker långt med engagemang och sunt förnuft.</p>
<p>Närkes Distriktidrottsförbund använder Örebro Badmintonklubb som ett gott exempel i denna satsning, då de just valt en ny ordförande och idag jobbar med en komplett styrelse efter ett mycket framgångsrikt och brett rekryteringsarbete bland samtliga medlemmar.</p>
<p>Jessika Sjöstrand gör sitt tredje år i styrelsen för Örebro Badmintonklubb och sedan mars är hon ordförande i klubben.</p>
<p>− Det är viktigt att titta på styrelsens sammansättning och se till att alla inte är likadana. Jag tycker det är viktigt att det finns en spännvidd så att styrelsen innehåller både unga och äldre, liksom män och kvinnor, säger hon.</p>
<p>I Örebro BMK har man arbetat efter just den devisen och där består styrelsen idag av fyra män och fyra kvinnor med en ålder mellan 20 och 55.</p>
<p>− På så sätt tror jag att man utvecklar föreningen på bästa sätt, säger Jessika Sjöstrand.</p>
<p>Hon lyfter även fram att valberedningen har en viktig roll att spela då fungerande och representativ styrelse ska sättas samman. Detta genom att tillfråga en variation av medlemmar och även att de kan svara på vad det innebär att vara styrelseledamot, en arbetsuppgift som är främmande för väldigt många. I Örebro, liksom många föreningar, rör det sig om möten en gång i månaden och mindre sidouppgifter.</p>
<p>− Vi jobbar också mycket med kommittéer för att styrelsen inte ska behöva göra allt jobb. Det finns en utvecklingskommitté och en arrangemangsgrupp, men vi jobbar på att få fler arbetsgrupper, säger Jessika.</p>
<p>Örebro Badmintonklubb har ungefär 400 medlemmar, varav 170 aktiva spelare från knattar till veteraner. Föreningen är så pass stor att den har deltidsanställd kanslist och huvudtränare.</p>
<p>Jessika har själv bakgrund som både aktiv och tränare inom klubben. När hon fick förfrågan om att bli ordförande var svaret efter en kort stunds fundering givet.</p>
<p>− Jag tror att det är fler män som både får frågan och som tackar jag till den typen av uppdrag. Min utgångspunkt har varit att jag skulle tacka ja om jag fick frågan för att visa det självklara i att en kvinna kan axla rollen likaväl som en man.</p>
  
  <div class="text-gray-400"> Publicerad: 2017-06-01</div>
  

    </main>

</body>

</html>