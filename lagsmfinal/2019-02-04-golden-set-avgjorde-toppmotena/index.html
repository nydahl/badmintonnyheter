<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Golden set avgjorde toppmötena</h1>
  <div class="mb-2 text-xl">Starten på Mellanserie A i Badmintonligan blev precis så spännande som många hade hoppats på. Både Fyrisfjädern-Påvelund och Trollhättan-Halmstad fick avgöras i Golden set.
  </div>
    <p><em>Bilden ovan: Fyrisfjäderns Henri Hurskainen lyckades vända 0-2 i set till vinst med 3-2 i andra herrsingeln mot Påvelund. Foto: Torbjörn Jansson.</em></p>
<p>Badmintonligan bjuder på välspelade matcher och stor dramatik. När Mellanserie A drog igång på måndagskvällen blev det oerhört jämnt. Det var också hög kvalitet på i princip alla matcher, trots att många av spelarna var slitna efter att ha spelat Senior-SM i Sundsvall i helgen.</p>
<p>I Uppsala tog Fyrisfjädern emot Påvelund från Göteborg i en match som hade stor betydelse i jakten på att bli etta eller tvåa i Mellanserie A och därmed gå direkt till semifinal i slutspelet.</p>
<p>Hela fyra av de sex delmatcherna gick till fem set, och ingen match avgjordes i tre raka set. Fyrisfjädern låg under med 1-3 efter att bland annat unga danskan Line Christophersen, som 2018 vann Junior-EM och blev tvåa i Junior-VM i singel, vann mot sin landsmaninna Julie Dawall Jacobsen. En meriterande seger för Line mot Julie, som är rankad på plats 60 i världen.</p>
<p>Men Fyrisfjädern kämpade sig upp till 3-3 i matcher. Bland annat vände Henri Hurskainen 0-2 i set till vinst med 3-2 mot Christian Lind Thomsen.</p>
<p>– Jag var alldeles för långsam och energifattig i början, men skönt att jag kunde vända. Efter ett tag kom jag upp mycket högre på nätet och kunde attackera, säger Henri.</p>
<p>Vid ställningen 2-3 gjorde sedan Fyrisfjäderns Moa Sjöö i par med Julie Dawall Jacobsen en imponerande stark damdubbel och vann med 3-1 i set mot Line Christophersen/Mette Poulsen.</p>
<p>Paren fick sedan efter en kort vila mötas igen i Golden set. Men då blev det ombytta roller. Påvelundsparet vann där med 11-7.</p>
<p>– Det var verkligen två mycket bra lag som möttes i dag. Varje delmatch var spännande och oviss. Vi är väldigt nöjda med att åka från Uppsala med två poäng, säger Asger Madsen, Påvelunds lagledare.</p>
<p>Matchen Trollhättan-Halmstad var precis lika oviss. Hemmalaget var länge i ledningen, inte minst sedan Mikael Westerbäck gjort en stark insats i första herrsingel och vunnit med 3-0 mot Felix Burestedt.</p>
<p>Men Halmstad kom tillbaka efter underläge 1-3, vände till 3-3, för att sedan även ta hem Golden set.</p>
<p>Stor matchhjälte för Halmstad blev dansken Mikkel Mikkelsen. Först var han med och vann herrdubbel (ihop med Felix Burestedt) och mixeddubbel (ihop med Louise Etiksson). När det sedan blev Golden set i herrsingel stegade Mikkel in på banan för att möta Mikael Westerbäck.</p>
<p>– Mikkel ville spela själv, och med två fina segrar i bagaget tyckte vi att det var en god  idé. Felix var alternativet men han var dels sliten efter många matcher i SM i helgen, dels kom han inte hem på söndagskvällen på grund av snökaoset utan fick tillbringa hela måndagen på resande fot. Inte den bästa uppladdningen, berättar Niclas Rosengren, Halmstads lagledare.</p>
<p>Singelsatsningen på Mikkel Mikkelsen, som är dubbel- och mixedspecialist, visade sig vara helt rätt. Sakta med säkert vände han ett tidigt underläge i Golden set till vinst med 11-8.</p>
<p>– Jag är riktigt nöjd med vinsten. Den betyder att vi fortfarande leder Mellanserie A, säger Niclas Rosengren.</p>
<p>Här hittar du alla resultat i måndagskvällens två matcher:</p>
<p><a href="https://www.scoreboardlive.se/tournament/show/635">Fyrisfjädern-Påvelund 3-4</a></p>
<p><a href="https://www.scoreboardlive.se/tournament/show/636">Trollhättan-Halmstad 3-4</a></p>
<p>De båda mellanserierna avgörs i nästa vecka då det blir spel fyra kvällar på raken – den 12/2, 13/2, 14/2 och 15/2. Missa inte det!</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt.</a></p>
<p>Vill du se matcherna i Badmintonligan i direktsändning? Eller se någon match i efterhand? <a href="https://solidsport.com/badmintonswe/livestreams">Gå då in på Solidsport.</a> Allt du behöver göra för att se alla matcher i Badmintonligan är att skapa ett kostnadsfritt konto.</p>
  
  <div class="text-gray-400"> Publicerad: 2019-02-04</div>
  

    </main>

</body>

</html>