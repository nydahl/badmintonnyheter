<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fem vinstmatcher i onsdagens U17-EM</h1>
  <div class="mb-2 text-xl">Fem vinster, tre förluster. Det blev onsdagens facit för de svenska spelarna i U17-EM i Polen. – Flera av spelarna övertygade, säger förbundskaptenen Douglas Lidman.
  </div>
    <p>Alla svenska spelare var i elden när U17-EM fortsatte i polska Gniezno under onsdagen. Bäst seedade (plats 3) är damdubbelparet Jessica Silvennoinen/Edith Urell, som också övertygade i sin första match. De tog en stabil vinst med 21-12, 21-6 mot Michelle Kanschik/Julia Meyer, Tyskland. </p>
<p>I damsingel vann Edith, som där är seedad femma, tämligen enkelt sin första match mot tyskan Florentine Schöffski med 21-6, 21-18.</p>
<p>– Edith spelade bestämt och målmedvetet. Detsamma gällde för Ediths och Jessicas dubbel. Det såg mycket bra ut och de visade att de är här och vill slåss om medaljer, säger Douglas Lidman.</p>
<p>Han gladde sig också åt Simon Sandins singelspel. Simon besegrade Tauri Kilk, Estland, med 21-15, 21-11. En bra seger mot Kilk som var seedad på 15:e plats.</p>
<p>– Simon övertygade verkligen. Jag tror aldrig att jag har sett honom spela bättre singel. Hoppas att han kan hålla i formen och spelet, säger Douglas.</p>
<p>De andra två vinsterna togs av:</p>
<p>* Ida Melkerhed/Julia Tuvesson i damdubbel. De besegrade Vilte Paulauskaite/Monika Sukackaite, Litauen med 21-6, 21-18. Ida och Julia får i nästa omgång möta förstaseedade Yasemen Bektas/Cansu Ercetin från Turkiet.</p>
<p>* Ludwig Axelsson/Emil Söderdahl i herrdubbel. Ludwig och Emil vann med 21-11, 21-18 mot Afonso Gouveia/David Silva, Portugal.</p>
<p>Förluster blev det däremot för Emil Söderdahl i herrsingel, Alvin Palm/Simon Sandin i herrdubbel och Julia Tuvesson i damsingel.</p>
<p>– Sammantaget en godkänd dag, och matcherna gick ungefär som vi hade trott på förhand, menar Douglas Lidman.</p>
<p>Under torsdagen fortsätter U17-EM med spel i samtliga kategorier. Första matchen med svenskintresse är mixed med Ludwig Axelsson/Jessica Silvennoinen. Deras match börjar kl 10.00. Därefter spelar svenskarna kontinuerligt under hela dagen.</p>
<p>Här hittar du lottningen och resultaten: <a href="https://bwf.tournamentsoftware.com/sport/matches.aspx?id=ABF3296A-B47C-4DF2-8C9B-DD5585FC0EEC">EMINDU17</a></p>
<p>Det går också att se matcherna via <a href="https://www.youtube.com/user/BadmintonEuropeConf">Badminton Europes kanal på YouTube</a>.</p>
<p>Den svenska truppen i U17-EM: Ida Melkerhed (Bergsåker), Jessica Silvennoinen (Kista), Julia Tuvesson (Täby), Edith Urell (Fyrisfjädern), Ludwig Axelsson (Täby), Alvin Palm (Skogås), Simon Sandin (Skogås) och Emil Söderdahl (Täby).</p>
<p>Tränare/ledare på plats: Douglas Lidman, Förbundskapten U17, Ville Lång, förbundstränare, Jonas Herrgårdh, Sportchef.</p>
<p>Glöm inte att följa <a href="https://www.instagram.com/badmintonsweden/">Badminton Swedens Instagram</a>. Där hittar du kontinuerliga rapporter från det svenska laget på plats i Polen. </p>
  
  <div class="text-gray-400"> Publicerad: 2019-09-04</div>
  

    </main>

</body>

</html>