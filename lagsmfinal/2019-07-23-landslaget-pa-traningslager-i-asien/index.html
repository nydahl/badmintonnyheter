<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Landslaget på träningsläger i Asien</h1>
  <div class="mb-2 text-xl">En stor del av landslagstruppen packar nu resväskorna. Mål: Singapore, där de svenska toppspelarna ska träna med det singaporianska landslaget. – Det är nyttigt att lära av andra, säger Sveriges förbundskapten Andrew Smith.
  </div>
    <p><em>Bilden ovan: Singapore är platsen för det svenska landslagets träningsläger ihop med det singaporianska landslaget.</em></p>
<p>Det är en rejäl satsning som landslaget gör. Under två veckor, från den 26 juli till den 9 augusti, ska spelarna träna i Singapore, på deras nationella center. Följande seniorlandslagsspelare åker med till Singapore:</p>
<p>Emma Karlsson, Johanna Magnusson, Moa Sjöö, Tilda Sjöö, Felix Burestedt, Melker Z-Bexell, Adam Gozzi, Carl Harrbacka, Jacob Nilsson och Andy Tsai. Dessutom deltar de båda ungdomslandslagsspelarna Edith Urell (U17) och Cecilia Wang (U19). </p>
<p>Saknas av landslagsspelarna gör Klara Johansson, Clara Nistad, Ashwathi Pillai, Colin Hammarberg och Albin Hjelm.</p>
<p>Edith Urell och Cecilia Wang får sin resa betald av Sveriges Olympiska Kommitté (SOK) och projektet Talang 22 som de båda deltar i. De andra tio spelarna betalar häften av sin resa själv, medan förbundet står för hälften.</p>
<p>Andrew Smith är förstås med på resan, och kommer att leda träningen på plats tillsammans med de singaporianska landslagstränarna.</p>
<p><strong>Hur kommer det sig att ni har valt just Singapore?</strong></p>
<p>– När jag själv spelade tränade jag en hel del där, så jag vet att det är en mycket god träningsmiljö, berättar Andrew. Jag är verkligen glad över att vi har fått den här möjligheten till samträning och sparring.</p>
<p>Badminton är en av de främsta sporterna i Singapore. Landslaget kryddas också av en hel del mycket goda spelare från Kina och Indonesien som valt att flytta till Singapore.</p>
<p>– Som landslag är de lite bättre än vi, säger Andrew Smith. De har två-tre singelspelare som är framstående, liksom flera goda dubbel- och mixedpar. Det blir mycket bra och utvecklande motstånd för våra bästa spelare.</p>
<p>– Singapore har också många bra ungdomsspelare, perfekt för Edith och Cecilia att sparra emot. Över huvud taget tror jag att träningsmiljön och sparringen kommer att passa våra spelare.</p>
<p>För många av de svenska spelarna är det första gången de är i Asien och får uppleva asiatisk träning.</p>
<p>– Jag är övertygad om att det blir oerhört nyttigt för våra spelare att få känna på asiatisk träning. Den är tuff både fysiskt och mentalt, säger Andrew Smith.</p>
<p><strong>Vilka är de främsta målen med resan och träningslägret?</strong></p>
<p>– Ett mål är att våra spelare ska komma lite ur sin ”svenska bubbla”, sin invanda ”komfortzon”. Det är nyttig och inspirerande att se hur andra tränar. Jag hoppas också att den tuffa träningen ska utveckla dem mentalt, vilket är viktigt. Jag vill att de ska ta för sig mer, inte vara så försiktiga. De behöver bli tuffare mentalt, precis som fysiskt.</p>
<p><strong>Kan lägret i Singapore vara starten på ett mer regelbundet samarbete?</strong></p>
<p>– Jag hoppas det. Jag skulle önska att singaporianska spelare kan gästa oss på centret i Uppsala och att vi ska kunna återvända till Singapore. Den här typen av samträning och god sparring tror jag betyder mycket för att utveckla våra bästa spelare och få dem att ta ytterligare steg framåt, säger Andrew Smith.</p>
<p>Vill ni följa de svenska spelarna under träningslägret i Singapore? Håll då koll på Badminton Swedens Instagram. Där kommer kontinuerliga rapporter under lägrets gång. </p>
  
  <div class="text-gray-400"> Publicerad: 2019-07-23</div>
  

    </main>

</body>

</html>