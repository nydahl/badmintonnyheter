<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Uppskattat Euro Center-besök i Umeå</h1>
  <div class="mb-2 text-xl">IFK Umeå bjöd på stortävling i helgen då Umeå SGP gick av stapeln. Klubben gästades även av spelare och ledare från Euro Center under hela förra veckan.
  </div>
    <p><em>Bild: Klara Johansson (t.v.) och Moa SJöö (t.h) tog hem segern i damdubbel under Umeå SGP. Foto: Stefan Persson.</em></p>
<p>GP-tävlingen i Umeå lockade högklassiga spelare som gjorde upp under helgen. Bland de tävlande fanns dessutom spelare från Euro Center och förbundskapten Anders Kristiansen. Veckodagarna inför tävlingen valde Euro Center att förlägga i Umeå med träningar och evenemang tillsammans med IFK Umeå.</p>
<p>− Anders Kristiansen höll i några träningar och spelarna från Euro Center var med och sparrade på två av våra kvällsträningar. Det hela var väldigt uppskattat och mycket bra för vår klubb, bland annat att få se vilken intensitet som krävs för att nå landslagsnivå, säger Kenneth Forsberg som är huvudtränare för IFK Umeå.</p>
<p>Utöver träningar var spelare och ledare från Euro Center även med under en föreläsning av förre beach volleyboll-spelaren Simon Dahl som handlade om hur man ska sälja in sig själv som idrottsman samt ett besök på en lokal gymanläggning.</p>
<p>Spelarna från Euro Center satte även avtryck på tävlingarna under Umeå SGP. I herrdubbel vann firma Rickard Eidestedt/Anders Kristiansen, i mixeddubbel vann Amanda Högström/Anders Kristiansen och i damdubbel tog Moa Sjöö/Klara Johansson hem segern.</p>
<p>− Det var bra tävlingar med hög klass. I herrsingel fick vi en fantastisk final mellan Gabriel Ulldahl och Hermansah som höll på nån dryg timme där Hermansah till slut vann. Den höll hög internationell nivå. I dubbelkategorierna tog Euro Center tog för sig och höll riktigt bra standard, säger Kenneth Forsberg.</p>
<p>Publiken strömmade till bra och under finalpassen var det i princip fullsatt i hallen. Lokalpressen förstod också att uppskatta en tävling på denna nivå och bevakningen har varit stor både inför och efter.</p>
<p>− Vi är väldigt nöjda med hela veckan och vi tror att de från Euro Center också åker hem nöjda, säger Kenneth Forsberg.</p>
<p><strong>Kan det bli liknande samarbeten med Euro Center i framtiden?</strong></p>
<p>− Det har bara varit positivt för vår del så från vår sida ser vi gärna det. Det är ett bra tillfälle för spelarna att känna på den träningsnivån och bli inspirerade Det är även ett bra tillfälle att få träffa förbundskaptenen, säger Kenneth Forsberg.</p>
<p><a href="https://badmintonsweden.tournamentsoftware.com/sport/winners.aspx?id=1E69FADE-4B33-4E95-8DF8-87ECAB0F66D4" target="_blank">Se alla vinnare och resultat från Umeå SGP här.</a></p>
  
  <div class="text-gray-400"> Publicerad: 2017-09-12</div>
  

    </main>

</body>

</html>