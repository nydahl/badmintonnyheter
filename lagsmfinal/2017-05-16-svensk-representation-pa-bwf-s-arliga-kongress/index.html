<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svensk representation på BWF:s årliga kongress</h1>
  <div class="mb-2 text-xl">Förbundschef Thomas Angarth och förbundets styrelseordförande Tommy Theorin finns på plats då BWF håller årsmöte i Australien.
  </div>
    <p> I slutet av veckan pågår Badminton World Federations årsmöte i staden Brisbane, Australien. Under tisdagen reser Thomas Angarth och Tommy Theorin för att närvara vid mötet. Under torsdag och fredag pågår seminarier och på lördag infaller årsmötet. Kongressen innehåller också workshops och möten mellan medlemsländerna och andra aktörer inom badmintonvärlden.</p>
<p>− Kongressen är ett viktigt tillfälle för oss att knyta internationella kontakter och att kunna lära och ta hjälp av andra för att utveckla sporten, säger styrelseordförande Tommy Theorin.</p>
<p>Sverige kommer bland annat att ha möten med representanter från europeiska förbund och även andra aktörer inom badmintonvärlden. Frågor som är på agendan är bland annat utveckling, tävlingskalendern samt val av council (styrelsen) som består 24 personer inklusive ordförande.</p>
<p>− En annan viktig fråga som vi vill lyfta är problemen med matchfixing och betting, säger Tommy Theorin.</p>
<p>Parallellt med BWF:s kongress pågår också Sudirman Cup (Lag-VM) i Brisbane. I mån av tid kommer förbundets representanter också att besöka den högklassiga tävlingen.</p>
<p>− Man har alltid något att lära av den typen av evenemang. Det är intressant att se hur en så stor tävling är arrangerad och uppbyggd, säger Tommy Theorin.</p>
<p>Här finns mer information för den intresserade: <a href="http://bwfcorporate.com/about/forum-agm/" target="_blank">BWF Annual General Meeting</a></p>
  
  <div class="text-gray-400"> Publicerad: 2017-05-16</div>
  

    </main>

</body>

</html>