<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">VM-special: Anders Antonsen går för sensationellt guld</h1>
  <div class="mb-2 text-xl">När den stora danska stjärnan Viktor Axelsen blev skadad klev en annan spelare fram ur skuggan. Idag kan Anders Antonsen bli historisk som den fjärde danska spelaren att vinna VM-guld i herrsingel.
  </div>
    <p><em>Foto: Anders Antonsen vann semifinalen i VM med 21-15, 21-10.</em></p>
<p>Vilka sommarmånader han haft den 22-årige dansken från Aarhus. Först guld i European games, sedan andraplats i Indonesian Open och nu final i VM.  </p>
<p>Plötsligt har alla bitar fallit på plats för Anders Antonsen. I fredagens kvartsfinal mot Chen Long var det egentligen bara jämnt i första set, därefter var Antonsen överlägsen. Och i gårdagens semifinal dominerade dansken från start och gav aldrig thailändaren Wangcharoen någon chans.</p>
<p>– Jag höll mig väldigt lugn inne på banan idag och försökte koncentrera mig på att inte ge bort några enkla bollar så att han skulle behöva kämpa riktigt hårt för varje poäng, säger Anders Antonsen till Badminton Europe.</p>
<p>Idag väntar världsettan och regerande världsmästaren Kento Momota i finalen. Japanen har övertygat stort i sina fyra matcher i turneringen och bara släppt i genomsnitt 11 poäng per set. Men finalen lär bli betydligt tuffare. Senast de två möttes, i början av 2019, vann Antonsen en hård tresetare.</p>
<p>– Jag kan ha nytta av en del taktik från den matchen, sen är det alltid skönt att ha vunnit senast mot den man ska möta. Men framförallt tar jag med mig det självförtroende har fått av de vinster och det spel jag presterat under VM, säger Antonsen till Badminton Europe.  </p>
<p>I damsingelfinalen blir det en repris på VM-finalen 2017 när indiskan P.V. Sindhu möter Nozomi Okuhara från Japan. Båda spelarna har under turneringen visat prov på otroligt stark defensiv och en tillsynes outtröttlig fysik. Och att döma av <a href="https://www.youtube.com/watch?v=LPJCFzMduUc&fbclid=IwAR2AqQR1-6tzovJeZjb6IUxswBvzYDyhIhk9zY32iRraI6hKevnpBR3glMQ">deras tidigare möten</a> lär finalen bli ett kraftprov utöver det vanliga. P.V. Sindhu hopppas att det blir tredje gången gillt efter att ha förlorat två raka VM-finaler. Det som talar för indiskan i dagens final är hennes starkare attackspel och att hon vann senaste mötet mellan de två.  </p>
<p>Japan har förutom finalister i både herr- och damsingel även tre finalpar i dubbel. I damdubbel möter Matsumoto/Nagahara sina träningskompisar Fukushima/Hirota och i herrdubbelfinalen tar tolfteseedade Hoki/Kobayashi sig an indonesiskt motstånd.</p>
<p>Japan har redan säkrat sex medaljer i VM och idag kan alltså fyra av dessa bli guld. Det råder ingen tvekan om vilken som för närvarande är den ledande badmintonnationen i världen.</p>
<p>Ett annat land på frammarsch är Thailand som säkrat tre medaljer i VM och därmed dubblat antalet VM-medaljer genom historien. Idag ska mixedparet Puavaranukroh/Taerattanachai försöka rubba de kinesiska världsettorna och säkra landets andra VM-guld någonsin.</p>
<p>Finalpasset i VM börjar kl 12 och spelas i följande ordning:</p>
<p>Damdubbel, damsingel, herrsingel, mixeddubbel och herrdubbel.</p>
<p><a href="https://bwflive.tournamentsoftware.com/sport/matches.aspx?id=F4F75B1C-E72D-4248-865F-8EC38C06F7CB">Följ resultat här</a>.</p>
<p>Matcherna visas på <a href="https://viaplay.se/sport/badminton/bwf-badminton/total-bwf-world-championship/20563189">Viaplay</a> och på <a href="https://www.youtube.com/channel/UChh-akEbUM8_6ghGVnJd6cQ">Badmintonworld.tv</a>.</p>
  
  <div class="text-gray-400"> Publicerad: 2019-08-25</div>
  

    </main>

</body>

</html>