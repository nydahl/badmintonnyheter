<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kista vann Stockholmsderbyt - Fyrisfjädern gick om Täby i toppen</h1>
  <div class="mb-2 text-xl">Under tisdagen fullbordades omgång 6 av SBL:s grundserie. I Kista bröts Täbys segersvit, i Uppsala tog Fyrisfjädern tre poäng som tog dem till toppen av tabellen och i Enskede vann gästande Trollhättan sin andra match för säsongen.
  </div>
    <p>Täby var inför omgången obesegrade under höstens ditills fem spelade omgångar. Men då laget under tisdagkvällen gjorde den korta resan till Kista kom så den första förlusten.</p>
<p>Kista hade många nya spelare inför säsongen och åkte på två förluster under inledningen av serien. Nu tycks dock laget ha hittat formen då de gått starkt på slutet - mot Täby kom Kistas fjärde raka seger.</p>
<p>Vinsten grundlades genom starkt spel av <span>Andhika Anhar som vann i både mixeddubel tillsammans med Cecilia Bjuner och i herrdubbel tillsammans med Tim Foo. Matchens längsta drabbning blev den mellan Kistas <span>Abdul Kadir Zailani - Jay kallad - och Täbys Hermansah. Efter fem tuffa set kunde Jay stå som segrare.</span></span></p>
<p>Matchen slutade 4-2 till hemmalaget som även vann damsingel genom Iben Bergstein.</p>
<p><a href="http://www.eltok.net/sb/tournament/show/448" target="_blank">Kista-Täby 4-2</a></p>
<p>Då Täby inte fick med sig några poäng för kvällen passade Fyrisfjädern på att gå om i tabelltoppen. Genom seger mot Skogås kunde de regerande mästarna klättra upp på 16 poäng.</p>
<p>I en jämn match klev rutinerade Amanda Högström och Richard Eidestedt fram i mixeddubbel då Skogås hade chansen att utjämna till 3-3.</p>
<p>Högström och Eidestedt hade även ett finger med i spelet innan dess. Damdubbeln vann Amanda Högström/Tilda Sjöö med klara 3-0 i set och herrdubbeln vann Eidestedt/Svendsen med 3-1. Victor Svendsen vann även herrsingel 1 över Douglas Lidman och matchen vann hemmalaget med sammanlagt 4-2.</p>
<p>Kvällen bjöd också på en debutant i form av 17-åriga Fyrisfjäderns Olivia Hellman. Hon ställdes mot Irina Andersen som vann i tre raka set.</p>
<p><a href="http://www.eltok.net/sb/tournament/show/447" target="_blank">Fyrisfjädern-Skogås 4-2</a></p>
<p>I Eskedehallen i Stockholm möttes seriens två bottenlag - Spårvägen och Trollhättan. Hemmalaget som jagade sin första seger öppnade lovande då Mattias Norell vann herrsingel 2 över Oskar Westerlund. Men Trollhättan var det för kvällen starkare laget. Övriga singelmatcher vann gästerna tämligen enkelt genom Sara Lundgaard i damsingel och Mikael Westerbäck i herrsingel 1. Matchen slutade 5-1 till Trollhättan som därmed tog sin andra seger för säsongen.</p>
<p>- Det vare den viktigaste matchen för oss i år. Spårvägen är det lag som vi skulle tampas om sjunde eller åttondeplatsen. Vi vann mot Kista i Golden set men detta är vår första ordinarie seger, säger Niklas Johansson, tränare i Trollhättan.</p>
<p><strong>Vad avgjorde idag tycker du?</strong></p>
<p>- Vi var snäppet bättre i de matcher vi vann. Vi ställde upp laget smart idag. Jag tror inte de hade trott att Sara (Lundegaard) skulle spela singel och dubbel. Det var nog också en nyckel till att vi fick de siffror vi fick.</p>
<p><a href="http://www.eltok.net/sb/tournament/show/449" target="_blank">Spårvägen-Trollhättan 1-5</a></p>
<p>SBL bjöd på ytterligare ett av många dramer under hösten då Umeå ställdes mot Halmstad på måndagen. Golden set fick avgöra mötet där bortalaget från Västkusten till slut kunde stå som segrare.</p>
<p>Det blev som förutspåtts på förhand - Umeå var starkast i herrkategorierna och Halmstad i damkategorierna. Hemmalaget vann sina herrsinglar genom Gabriel Ulldahl och Albin Hjelm. Och även i herrdubbeln var Umeå snäppet vassare än gästerna och vann med 4-1 i set genom firma Albin Hjelm/Jonathan Forsberg.</p>
<p>För Halmstads del var det damerna som stod för prestationen. <span>Sofie Holmboe Dahl vann damsingeln med 3-0 i set och i damdubbeln blev det samma siffror då Sofie Holmboe Dahl/Louise Eriksson blev för tuffa för Umeås Klara Johansson/Olivia Wänglund.</span></p>
<p><span>Således 3-2 till hemmalaget inför avslutningen som spelades i mixed. Där ställdes Umeås Jonathan Forsberg/Klara Johansson mot Halmstads Mikkel Mikkelsen/Louise Eriksson. Mixed kom att bli en rysare där Umeås par tog ledningen med 2-1 innan Halmstads dito fick fart i spelet. </span>Delmatchen gick till fem set där Mikkelsen/Erisson till slut stod som segrare.</p>
<p>Golden set väntade och inte helt oväntat valdes dam- respektive herrkategorierna bort. Därmed stod mixeddubbel återigen på schemat i en avgörande duell. Väl där kunde den uppvärmda konstellationen Mikkelsen/Eriksson fortsätta på sin vinnande väg och spela hem setet med 11-7.</p>
<p>Halmstad vann därmed matchen och fick med sig två viktiga poäng inför avslutningen av grundserien.</p>
<p><a href="http://www.eltok.net/sb/tournament/show/446" target="_blank">Umeå-Halmstad 3-4</a> </p>
<p><a href="http://www.eltok.net/sb/tournament/show/425" target="_blank">Tabellen hittar du här</a></p>
  
  <div class="text-gray-400"> Publicerad: 2017-11-27</div>
  

    </main>

</body>

</html>