<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Solnahallen kommer koka igen!</h1>
  <div class="mb-2 text-xl">Allt inför SM-finalen i Svenska Badmintonligan! Fyrisfjädern mot de regerande mästarna Kista den 18 april i Solnahallen.
  </div>
    <p>För nästan precis ett år sedan såg det ut så här i Solnahallen när Kista säkrade sitt första Lag-SM-guld någonsin.</p>
<p><img src="http://iof1.idrottonline.se/link/e31f771f5a2947a9844fdeae3cb6b9cd.aspx?w=550&h=0" alt="12049237_897995146903012_8902296322541870421_n" /></p>
<p> </p>
<p>Nu ett år senare så möts samma lag igen. Under denna serie så har lagen möts två gånger tidigare där Fyisfjädern från Uppsala vunnit båda matcherna med 4-3. Frågan är om Kista kommer att mäkta med att försvara SM guldet i år.</p>
<p> </p>
<p>Vi träffade Cecilia Bjunér, Kistas starka kvinna som varit med i laget från början och har sina rötter i Kista.</p>
<p>SM-final i Solnahallen, förra årets inramning var bra, hur tror du att det blir på måndag? </p>
<p><em>- På måndag tror jag det kommer bli lika mycket drag som förra året, om inte ännu mer. Kista fansen har vaknat ordentligt sen förra året och fyris är säkert sugna på revansch. 4-3 till Kista, svarar Cecilia.</em></p>
<p>Vad säger du om Kistas lag i år jämfört med förra året?</p>
<p><em>- Kistas lag i år är stark precis som förra året. Vi har liksom förra året ett jämnt och bra lag på alla positioner.</em></p>
<p><em> </em>Vid ett eventuellt SM-guld på måndag, hur kommer firandet att se ut?<br /><em>- Firandet vid eventuellt guld kommer bli galet, dock får det inte bli på måndag kväll eftersom jag jobbar tidigt på tisdag morgon...</em></p>
<p> </p>
<p><em><img src="http://iof1.idrottonline.se/globalassets/svenska-badmintonforbundet-foreningsutvecklarenyheter/bilder/_dsc6948.jpg" alt="_DSC6948" /><br /></em></p>
<p style="text-align: center;"><em>Cecilia Bjunér, Kista</em></p>
<p style="text-align: left;"> </p>
<p style="text-align: left;">Motståndarlaget Fyrisfjädern med 14 Lag-SM-guld sedan säsongen 99/00 (med ett mellanår då Täby tog sig in och knep guldet 04/05) kommer med ett urstarkt lag och nästan hela svenska landslaget i truppen. Namn som Henri Hurskainen, Mattias Borg, Nico Ruponen, Amanda Högström & Larisa Griga (ej med i landslaget) samt den evigt unga Richard Eidestedt måste ses som ett mycket starkt lag.</p>
<p style="text-align: left;">Richard Eidestedt representerade förra säsongen just Kista, men värvades över till Fyrisfjädern inför denna säsong.</p>
<p>Richard, SM-guld med Kista förra året och i år står du på andra sidan och är redo att spela hem guldet till Uppsala. Hur är det att möta Kista?</p>
<p><em>- Jag hade en väldigt bra tvåårsperiod i Kista med förra årets lag-SM-guld som en höjdpunkt. Friheten jag fick av Bosse Bjunér (Lagledare i Kista) för min badminton gjorde att jag hittade suget att börja spela badminton på heltid igen och det är förmodligen det jag är mest tacksam för mot Kista. Att möta Kista i final i år känns inte så speciellt, vi har mött dem i serien i år redan så från min sida finns bara ett fokus att vinna i år med Fyrisfjädern</em>.</p>
<p>SM-final i Solnahallen, förra årets inramning var bra, hur tror du att det blir på måndag?</p>
<p><em>- Det blev en fantastiskt stämning förra året då matchen var oerhört jämn och blir det ett liknande drama så tror jag säkert att stämningen blir likvärdig. Publikmässigt vet jag inte riktigt hur mycket folk som förväntas komma men hoppas på minst lika många som förra året.</em></p>
<p>Vilka nyckelmatcher ser du för Fyrisfjädern?</p>
<p><em>- Tycker våra starkaste matcher på pappret är herrsingel 2 och herrdubbel 2. Utöver det finns det många matcher som känns jämna på förhand och det beror även på hur vi mönstrar våran damsida. En nyckelmatch från Kistas sida tror jag damsingel 1 är, om de inte lyckas vinna den så tror jag det blir svårt för dem att vinna lagmatchen</em></p>
<p>Du har spelat bra sista tiden och toppade med en vinst i Orleans International i herrdubbel tillsammans med Nico Ruponen, är det en ren dubbelsatsning på gång med er som dubbelpar nu? Och isåfall vad är ert mål?</p>
<p><em>- Vi gör nu en satsning i herrdubbel samtidigt som Nico fortsatt spelar mixed med Amanda Högström. Vi får se om även jag kommer att börja spela lite mixed framöver. Vårt mål för närmsta åren är att ta en EM-medalj vid ett individuellt EM och även avancera till topp 25 på världsrankingen. Vi har fått en lovande start på samarbetet och kan förhoppningsvis fortsättas utvecklas med hjälp av vår tränare Anders Kristiansen, (ass förbundskapten för Sverige) då kommer även resultaten fortsätta att rulla in.</em></p>
<p><em> </em>Du tränar nu kontinuerligt på Euro Center i Uppsala, hur ser du på träningen där?</p>
<p><em>- Jag är väldigt nöjd med träningen vid Euro Center. Anser att det är den bästa träningen vi har haft tillgång till i Sverige under de åren jag har varit verksam inom svensk badminton. Jag tycker även att man kan se att den generella nivån på spelarna har höjts under den här säsongen. Jag både tror och hoppas att det bara är början och att vi kommer kunna göra ännu flera bra resultat i internationella tävlingar.</em></p>
<p><img src="http://iof1.idrottonline.se/globalassets/svenska-badmintonforbundet-foreningsutvecklarenyheter/bilder/_dsc7146.jpg" alt="_DSC7146" /></p>
<p style="text-align: center;"><em>Richard Eidested, Fyrisfjädern</em></p>
<p style="text-align: center;"> </p>
<p><strong>Fakta SM finalen</strong></p>
<p>Spelplats: Solnahallen<br />Tid: Matchstart 19:00<br />Biljetter: Köpes på plats i Solnahallen. 100kr (vuxen) 60kr (Ungdom)<br />Webbsändning: Startar 18:50 via <a href="https://play.staylive.se/badminton/livesandningar/" target="_blank">Pay per view <br /></a>Laguppställningar presenteras <a href="http://www.eltok.net/sb/tournament/show/311" target="_blank">här</a> söndag 17/4 klockan 20:00<br />Du kan också följa matchen via <a href="http://www.eltok.net/sb/tournament/show/311" target="_blank">Live Score på måndag här <br /></a>Läs mer på vår <a href="https://www.facebook.com/events/1527763854191744/" target="_blank">facebooksida här</a> inför SM Finalen!</p>
<p style="text-align: left;"> </p>
<p style="text-align: left;"><em><br /></em></p>
  
  <div class="text-gray-400"> Publicerad: 2016-04-15</div>
  

    </main>

</body>

</html>