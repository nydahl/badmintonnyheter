<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Drama att vänta i kampen om finalplatsen</h1>
  <div class="mb-2 text-xl">Kista leder med 4-2 efter en oerhört jämn semifinal i Täby. Då lagen ikväll möts på nytt ska det avgöras vilka som tar den slutliga finalplatsen.
  </div>
    <p><em>Bild: Clara Nistad och Emma Wengberg. Foto: Håkan Waltgård.</em></p>
<p>Tajta, jämna matcher och riktigt bra badminton – det bjöds åskådarna i Täby Racketcenter på under tisdagskvällen. Samtliga matcher gick till fyra eller fem set och i de avgörande lägena var Kista det vassare laget som till slut vann med 4-2.</p>
<p>− Det var fantastisk badminton hela kvällen. Vi fick se jämna matcher och det hade lika väl kunnat sluta 4-2 till oss, säger Täbys lagledare Kent Kotte.</p>
<p>Efter den dramatiska matchen i Täby väntar nu den avgörande returen i Kista bara två dagar efter den första bataljen. På grund av sjukdom hos Täby-stjärnan Mathias Wigardt tvingades laget stuva om senast – och så blir också fallet i semifinal nummer två.</p>
<p>− Mathias har varit dålig och känner att han inte har någon kraft så han står över även returen. Vi kommer till spel med samma lag som senaste och nu är det upp till ungdomarna, säger Kent Kotte.</p>
<p>I Wigardts frånvaro fick Viktor Aglinder kliva in i herrsingel 2 och i mixeddubbel fick Gustav Strömvall göra Emma Wengberg sällskap.</p>
<p>− Gustav Strömvall kom in och gjorde det jättebra i mixeddubbeln. Han är bara junior, har aldrig varit med i landslaget och kommer underifrån så han gör det riktigt bra, säger Kent Kotte.</p>
<p>I finalen väntar de regerande mästarna Fyrisfjädern som via seger över Skogås får chans att försvara titeln den 4 april. Om det blir fjolårsfinalisten Kista eller grundserietvåan Täby som står för motståndet får vi svar på ikväll.</p>
<p>− Vi siktar på 4-2 och att kunna ta det till Golden set. Vi ger inte upp, avslutar Kent Kotte.</p>
<p>**********************************************************************************</p>
<p>Här är datum och klockslag för semifinalspelet. Vill du se laguppställningarna och följa resultaten är det bara att klicka på den aktuella matchen. Läs hemmalagens klubbsajter för att få veta om det eventuellt blir webb-TV-sändning från matcherna.</p>
<p><b><span style="text-decoration: underline;">Fyrisfjädern – Skogås</span></b></p>
<p><a href="http://www.eltok.net/sb/tournament/show/412" target="_blank"><b>21 mars: Fyrisfjädern – Skogås </b></a></p>
<p>Resultat: 4-2</p>
<p><a href="http://www.eltok.net/sb/tournament/show/413" target="_blank"><b>28 mars: Skogås – Fyrisfjädern </b></a></p>
<p>Resultat: 2-3</p>
<p><b><span style="text-decoration: underline;">Täby – Kista</span></b></p>
<p><a href="http://www.eltok.net/sb/tournament/show/409" target="_blank"><b>28 mars: Täby – Kista </b></a></p>
<p>Resultat: 2-4</p>
<p><a href="http://www.eltok.net/sb/tournament/show/410" target="_blank"><b>30 mars: Kista – Täby </b></a></p>
<p>Matchstart: 18:30</p>
<p> </p>
<p>I årets ligaspel har man kopierat den danska modellen med Golden Set. Nu görs även en liknande anpassning vad gäller slutspelet. Alla matcher i kvarts- och semifinaler avgörs i bästa av två matcher, med Golden set om matchkvoten efter två matcher är lika. Skillnaden i slutspelet är att Golden set inte spelas till 11, utan till 21 utan förlängning.</p>
<p>Finalen avgörs i en enda match den 4 april i Solnahallen.</p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Här kan du läsa de fullständiga reglerna för SBL och slutspelet</a></p>
  
  <div class="text-gray-400"> Publicerad: 2017-03-30</div>
  

    </main>

</body>

</html>