<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Succé för kvinnliga domare i Västerås</h1>
  <div class="mb-2 text-xl">Under den gångna helgen genomförde Västerås Badminton i samarbete med Badminton Sweden en klubbdomarutbildning. Framgången blev omedelbar och nu kan klubben glädjas över att ha fått en ny kader av domare som man säkert kommer att ha stor nytta över
  </div>
    <p>På fredag kvällen hade man ett teoripass och då gick man igenom domarkategorier, klädsel, ersättningar, uppträdande samt ägnades största delen åt frågor, genomgång och diskussioner kring våra regler och bestämmelser. Intresset bland deltagarna var så stort att man ”drog över” den planerade tiden med nästan en timme. Det var och blev många leenden och skratt över vad som man kan råka ut för som badmintondomare.</p>
<p> </p>
<p>På lördagen var det seriesammandrag i division 1. Under förmiddagens matcher fick kursdeltagarna ställa upp som linjedomare. Samtliga ”fick order” av kursledaren att de vid varje tillfälle skulle ropa ”ute” med högre röstläge än vad domaren hade i sitt agerande. Efter att ha frågat domarna så meddelade samtliga att de inte en enda gång behövde ändra linjedomarnas beslut samt var det heller inte några spelare som protesterade.</p>
<p> </p>
<p>På eftermiddagen var det dags för deltagarna att döma olika matcher från domarstolen. Inte någon ”bangade ur” och man startade frejdigt med att ta sig an hårda herrdubblar. Några av de deltagande lagens egna domare avstod från att döma flera matcher bara för att kursdeltagarna skulle få möjlighet att öva och döma extra många matcher. Självklart var lagledarna och lagen informerade om att det pågick en domarutbildning och att de skulle ta hänsyn till detta.</p>
<p> </p>
<p>Efter seriesammandragets slut blev det kursavslutning och samtliga kursdeltagare kunde godkännas och nu har Västerås på en helg fått många nya klubbdomare. Enligt kursledaren så var det första gången som en klubbdomarutbildning hade betydligt fler kvinnor än män.</p>
<p> </p>
<p>PS. Jodå, det var några manliga kursdeltagare med men utan tvekan måste man säga att detta var ”tjejernas helg”. DS.</p>
<p> </p>
<p>/Bo Gustafsson</p>
<p> </p>
  
  <div class="text-gray-400"> Publicerad: 2011-10-07</div>
  

    </main>

</body>

</html>