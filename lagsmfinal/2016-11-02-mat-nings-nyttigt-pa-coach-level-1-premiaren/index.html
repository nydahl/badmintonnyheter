<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mat(nings)nyttigt på Coach Level 1-premiären</h1>
  <div class="mb-2 text-xl">Under helgens Coach Level 1-utbildning betonades vikten av att träna bollmatning. Kursledare Helen Ward förklarade att vid tränarcertifiering i England testas deltagarna på precisionsmatning till olika zoner, där 7 av 10 bollar måste hamna rätt.
  </div>
    <p>I helgen var det Sverigepremiär för tränarutbildningen Coach Level 1 med Thomas Aidehag och Helen Ward som kursledare. Fjorton deltagare samlades i Enskede Rackethalls fina lokaler för utbildningens Del 1. Teorigenomgångar utifrån kursens <a href="http://iof1.idrottonline.se/globalassets/asvenska-badmintonforbundet/autbildning/sasongen-20162017/dokument/bwf-coaches-manual-level-1.pdf">tränarmanual </a>varvades med praktik på banan där deltagarna bl a fick planera olika övningar och genomföra dem inför varandra. Söndag eftermiddag fanns äkta barnspelare från nybörjar- och fortsättningsgrupper på plats, vilket innebar ytterligare utmaningar för kandidaterna.</p>
<p><img title="Deltagare Coach Level 1 Stockholm okt 2016" alt="Deltagare Coach Level 1 Stockholm okt 2016" src="http://iof1.idrottonline.se/globalassets/asvenska-badmintonforbundet/autbildning/sasongen-20162017/bilder/gruppbild.jpg?w=500&h=281" height="281" width="500" /></p>
<p><span>Några reflektioner från deltagarna: "Den här utbildningen var väldigt bra och skilde sig från andra tränarkurser jag gått, i det att fokus hela tiden låg på själva teknikutlärningen, förmedlingen av rätt teknik, snarare än hur jag själv ska slå olika slag."  "Efter många år som tränare känner jag mig oerhört ödmjuk efter den här helgen, då den fick mig att inse hur otroligt mycket det finns att fortfarande lära och förbättra". </span></p>
<p><span>Inom två veckor kommer alla deltagare att få skriftlig feed-back från kursledarna där det framgår vilka förmågor han eller hon behöver utveckla som tränare för att förbättra sina möjligheter att uppnå godkänd nivå vid utbildningens avslutande Del 2 i februari, då certifiering sker. Thomas och Helen var överens om att gruppen i stort höll en god kunskapsnivå men att det finns områden som några måste jobba med under praktikperioden fram till februari.</span></p>
<p>I Göteborg är intresset mycket stort inför motsvarande Coach Level 1-utbildning som hålls i Gamlestadshallen 3-4 december, med Thomas Aidehag och Johan Blom som utbildare. Mer information finner du <a href="http://iof1.idrottonline.se/globalassets/asvenska-badmintonforbundet/autbildning/sasongen-20162017/dokument/inbjudan-coach-level-1-del-1-3-4-dec-2016.pdf">här</a>.</p>
  
  <div class="text-gray-400"> Publicerad: 2016-11-02</div>
  

    </main>

</body>

</html>