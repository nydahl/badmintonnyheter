<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svensk förlust mot Danmark</h1>
  <div class="mb-2 text-xl">Sveriges damer inledde EM med en väntad förlust mot gruppfavoriten Danmark. Det var dock en förlust med mersmak då Amanda Högström/Clara Nistad vann sin dubbelmatch och putsade siffrorna till 1-4.
  </div>
    <p>Svenskorna i Kazan stötte på tuffast möjliga motstånd i turneringens första match. Danmark som vunnit de två senaste Europamästerskapen på damsidan besegrade Sverige med 4-1. Dagens svenska glädjeämne var dubbelparet Amanda Högström/Clara Nistad som vände ett 0-1-underläge till seger i delmatchen mot Julie Dawall Jakobsen/Kamilla Rytter Juhl.</p>
<p>- Insatsen mot Danmark var godkänd. Vi lyckades vinna en match efter en stark insats av Clara/Amanda, säger sportchef Jonas Herrgårdh som tillsammans med förbundskapten Anders Kristiansen finns på plats för att coacha laget.</p>
<p>I den andra dubbelmatchen lyckades Emma Karlsson/Johanna Magnusson ta ett set mot Maiken Fruergaard/Sara Thygesen. Svenskorna förlorade dock tredje set.</p>
<p>I singel var danskarna mer ohotade. Sveriges unga trio Ashwathi Pillai, Emma Karlsson och Johanna Magnusson förlorade alla i två set mot motståndare som samtliga återfinns bland de 50 bästa på världsrankingen.</p>
<p>Efter förlusten mot Danmark får nu Sverige ladda inför matcher mot på pappret enklare motstånd. Målet är att ta sig vidare till kvartsfinal som en av de bästa grupptvåorna. Förutsättningarna är dock inte helt optimala för svensk del.</p>
<p>- Tyvärr är några av spelarna lite småkrassliga, med lätt förkylning och hosta så det tar på krafterna att spela. Vi ska försöka prestera så bra vi kan mot först Island och sen Israel under onsdagen, säger Jonas Herrgårdh.</p>
<p>Sverige-Island startar klockan 07.00 svensk tid. Sverige-Israel spelas klockan 17.00 svensk tid. <a href="http://www.laola1.tv/de-at/channel/bec-european-team-championships" target="_blank">Du ser matcherna i direktsändning här</a></p>
<p><a href="https://bwf.tournamentsoftware.com/sport/draw.aspx?id=388325EE-F35A-4A7F-8294-AF9D60F228A8&draw=9" target="_blank">Här hittar du resultat och tabell</a></p>
<p>Du kan också följa landslaget närmare genom att <a href="https://www.instagram.com/badmintonsweden/" target="_blank">följa Badminton Sweden på Instagram</a>. Där kommer Amanda Högström och Clara Nistad att uppdatera under lag-EM.</p>
<p><em>Bild: Johanna Magnusson mötte Natalia Koch Rohde och förlorade med siffrorna <span>21-15,</span><span> </span><span>21-11. </span>Foto: Badminton Europe/Mark Phelan</em></p>
  
  <div class="text-gray-400"> Publicerad: 2018-02-13</div>
  

    </main>

</body>

</html>