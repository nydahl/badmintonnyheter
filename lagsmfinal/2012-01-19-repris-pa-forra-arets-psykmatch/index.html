<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Repris på förra årets psykmatch?</h1>
  <div class="mb-2 text-xl">Lottningen till årets upplaga av Swedish International Stockholm är gjord och publiken kan se fram emot flera intressanta uppgörelser. I herrsingel finns stora förhoppningar om en riktig batalj i kvartsfinalen – stämmer seedningen med verkligheten blir det en repris på förra årets heta kvartsfinal.
  </div>
    <p>Tredjeseedade danske juniorvärldsmästaren Viktor Axelsen ställs då åter <br />mot femteseedade finländaren Ville Lång. <br />   - De hade en riktig holmgång förra året, då framför allt Ville försökte psyka sin motståndare och påverka honom mentalt med lite olika knep, säger svenske förbundskaptenen Jonas Herrgårdh. <br /> <br />Det svenska hoppet i herrsingeln, Henri Hurskainen, har fått en svår lottning. För honom blir det att direkt ta tjuren vid hornen i form av Ukrainas Dmytro Zavadsky som är sjunderankad och en spelare som Hurskainen förlorade mot i Italien i december.  <br /> <br />London-OS närmar sig och i SIS finns kvalificerande rankingpoäng att hämta. Det har gjort att årets startfält i flera klasser är ovanligt bra. <br />   - I damsingeln är nästan hela Europaeliten på plats. Redan i omgång 2 får vi en bra match när danskan Karina Jörgensen möter Judith Meulendijks från Nederländerna, konstaterar Jonas Herrgårdh. <br /> <br />Mixeddubbel är en klass där startfältet håller mycket hög klass. Favoriter är brittiska paret Chris Adcock/Imogen Bankier som är VM-silvermedaljörer. Chansen finns att de i finalen ställs mot ett annat brittiskt par, Nathan Robertson/Jenny Wallwork som de förlorade mot i Malaysia Open 12 januari. De här paren tampas om att få representera Storbritannien i OS. Svenske förbundskaptenen vill dock varna för att ett oseedat par – Rysslands Vitalij Durklin/Nina Vislova – kan ställa till det för Adcock/Bankier i kvartsfinalen. <br /> <br />Hur är det ut för de svenska intressena efter lottningen? <br />- Vi ha tre bra par i damdubbel. De som har störst chans att nå semifinal är Emelie <br />Lennartsson/Emma Wengberg. Men även Sanne Ekberg/Amanda Högström och Louise Eriksson/Amanda Wallin kan spela bra, men jag hoppas även att vi får in några fler svenska spelare i olika klasser via kvalturneringen, säger Jonas Herrgårdh. <br /> <br />Sverige har ett antal direktkvalificerade spelare, men Lennartsson/Wengberg i damdubbeln är de enda svenska deltagarna som seedats (tredjerankade), vilket säger en hel del om klassen på årets Swedish International.  <br /> <br />/ Magnus Hagström</p>
<p> </p>
  
  <div class="text-gray-400"> Publicerad: 2012-01-19</div>
  

    </main>

</body>

</html>