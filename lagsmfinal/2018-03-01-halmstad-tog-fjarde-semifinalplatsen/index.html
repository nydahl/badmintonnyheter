<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Halmstad tog fjärde semifinalplatsen</h1>
  <div class="mb-2 text-xl">Halmstad följde upp vinsten i första kvartsfinalen mot Umeå med ytterligare en seger. På hemmaplan vann Halmstad med 5-1, och är därmed klart för semifinal. Det är också klart vilka lag som möts i semi…
  </div>
    <p><em>Bilden ovan: Glada miner i Halmstad. Laget är klart för semifinal efter vinst med 5-1 mot Umeå på hemmaplan.</em></p>
<p>På torsdagskvällen avgjordes den andra kvartsfinalen i Svenska Badmintonligan(SBL) mellan Halmstad och Umeå.  Halmstad vann borta med 5-1, och var favorit på hemmaplan inför cirka 200 åskådare. Oavgjort 3-3 skulle räcka för att gå till semi.</p>
<p>Och det unga Halmstadslaget, som aldrig varit i semifinal i SBL, motsvarade förväntningarna. Laget vann än en gång med 5-1, med segern satt hårt inne.</p>
<p>Umeå fick nämligen en smakstart när den svenska herrsingelmästaren Gabriel Ulldahl fick revansch på Felix Burestedt för förlusten i Umeå. Den här gången var Gabriel starkast och vann i tre raka set.</p>
<p>Samtidigt var Umeås Klara Johansson/Olivia Wänglund på väg mot en skräll i damdubbel och ledde med 2-0 i set mot Louise Eriksson/Line Fleischer Nilsen. Men Halmstadparet vände och vann till slut – en mycket viktig delmatch för Halmstad.</p>
<p>- Vinsten i damdubbel var oerhört avgörande för matchen som helhet, säger Halmstads lagledare Niclas Rosengren.</p>
<p>Sedan följde Halmstads Filip Suwanphingkha upp genom att vinna herrsingel 2 mot Albin Hjelm. Och trots att hemmalagets dametta Sofie Holmboe Dahl saknades vann Halmstad sedan damsingel. Line Fleischer Nilsen vann med 4-1 i set mot Olivia Wänglund, en match som Olivia vann hemma i Umeå. Line förlorade nu första set, men tog sedan tre raka med 11-10!</p>
<p>Därmed hade Halmstad nått de tre delmatcher som krävdes för sammanlagd vinst och kunde sedan följa upp med segrar i både mixed och herrdubbel.</p>
<p>- Jag är verkligen mer än nöjd med resultatet och spelarnas prestationer. Särskilt starkt av Line, som ju mest är dubbelspelare, att vinna singeln, säger Niclas.</p>
<p>Till semifinal har redan tidigare Täby och Fyrisfjädern tagit sig som etta och tvåa i Mellanserie A. I måndags tog Kista den tredje semifinalplatsen efter 5-1 och 3-3 mot Skogås i kvarten. Och nu är Halmstad alltså också klara.</p>
<p>Som etta i Mellanserie A fick Täby välja sin motståndare i semifinalen, och Täby valde Kista. Så det betyder följande semifinalpar: Täby-Kista och Fyrisfjädern-Halmstad. </p>
<p>- Vårt mål är självfallet final. Visst är Fyrisfjädern svårslaget när de har fullt lag, men jag tror att det blir jämnt. Bland annat har vi ett mycket starkt mixedpar. Mikkel Mikkelsen/Louise Eriksson har hittills vunnit alla sina mixedmatcher i serien den här säsongen, säger Niclas.</p>
<p>- Jag kan lova att vi ska göra allt vi kan för att vinna semifinalduellen!</p>
<p>Både Täby och Fyrisfjädern har valt att börja borta i semifinalspelet. Det ger spelordningen:</p>
<p>21 mars: Kista-Täby och Halmstad-Fyrisfjädern.</p>
<p>23 mars: Täby-Kista och Fyrisfjädern-Halmstad.</p>
<p>Finalen avgörs sedan i en match på IFU Arena i Uppsala den 21 april.</p>
<p><a href="http://www.badminton.nu/tavlingserie/SvenskaBadmintonligan/">Läs mer om SBL här</a></p>
<p><a href="http://www.smfinalbadminton.se/">Mer info om SM-finalen</a></p>
<p> </p>
  
  <div class="text-gray-400"> Publicerad: 2018-03-01</div>
  

    </main>

</body>

</html>