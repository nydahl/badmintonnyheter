<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vinst för Aura i hemmapremiären</h1>
  <div class="mb-2 text-xl">Påvelund tog sin andra raka seger. Medan Aura och Fyrisfjädern tog sina första vinster för säsongen. Det blev resultatet i måndagskvällens omgång av Badmintonligan.
  </div>
    <p><em>Bilden ovan: Auras landslagsduo Emma Karlsson och Johanna Magnusson bidrog i högsta grad till lagets vinst mot Frölunda.</em></p>
<p>Det var förväntan i luften när Aura från Malmö spelade sin första match på hemmaplan i Badmintonligan. Det var hela sju år sedan det hände senast. Motståndare i måndagsmatchen var Frölunda. Båda lagen förlorade sina matcher i första omgången i förra veckan, och ville nu gärna börja plocka poäng.</p>
<p>Och det blev Aura som lyckades. Laget vann med klara 5-1. Bakom vinsten låg framför allt Auras starka landslagstrio Emma Karlsson, Johanna Magnusson och Jacob Nilsson. De tre var inblandade i fyra av lagets segermatcher.</p>
<p>– Jag är mycket glad över vinsten. Vi hade förhoppningar innan och det var verkligen roligt att vi lyckades, säger Auras lagledare Maria Magnusson.</p>
<p><strong>Vad avgjorde till er fördel?</strong></p>
<p>– Frölunda har ett ungt lag på herrsidan och vår rutin och erfarenhet spelade roll för matchens utgång. Vi var bättre i dag. Men sedan vill jag ge Frölundas Frida Lindström en eloge för hennes vinst i damsingel mot Frederikke Lund. Frida spelade klokt och bra, säger Maria.</p>
<p><strong>Vad har ni för målsättning med spelet i Badmintonligan?</strong></p>
<p>– Vårt mål är först och främst att stanna kvar i ligan. Men sedan hoppas jag att vi kan överraska positivt i en hel del matcher. Vi har jämn uppställning som kan ställa till det för många andra lag, säger Maria Magnusson. </p>
<p>Ett annat lag som tog sin första seger i ligan för säsongen var Fyrisfjädern. Uppsalalaget, som tillsammans med Halmstad och Påvelund nämns som en av tre favoriter till SM-guldet, gästade Täby. Fyrisfjädern tog tidigt kommandot i matchen och vann med 5-1.</p>
<p>Här gjorde den meriterade dansken Mathias Bay-Smith debut i Fyrisfjädern och vann mixed ihop med Tilda Sjöö mot Larry Li/Clara Nistad.</p>
<p>Två delmatcher gick till fem set. Täbys Clara Nistad/Maria Persson vände 0-2 i set mot Moa Sjöö/Klara Johannson och vann till slut med 9-11, 9-11, 11-9, 11-8, 11-8 – Täbys enda vinst i lagmatchen.</p>
<p>Fyrisfjäderns Albin Hjelm vann HS 1 mot Richard Kuhl med minsta möjliga marginal,  11-10 i avgörande set.</p>
<p>I Göteborg tog Påvelund emot Trollhättan, två lag som vann sin matcher i första omgången. Den här matchen blev också en jämn tillställning. Till slut vann Påvelund med 4-2, men i två delmatcher vann laget med absolut minsta möjliga marginal. </p>
<p>I herrdubbeln vann det danska brödraparet Joel och Joshua Eipe med 11-10 i femte och avgörande set mot Ludvig Petre Olsson/Daniel Lundgaard. Och Mai Surrow/Jennie Carlsson avgjorde också damdubbeln efter fem set. Där hade Trollhättans Sofia Grundtvig/Sara Lundgaard matchboll i fjärde set innan Påvelundsparet kunde ta det setet med 11-10, och sedan det femte med 11-9.</p>
<p>– Jag är mycket nöjd och något överraskad av Mais och Jennies fina dubbel. Jennie har inte spelat en match i högsta serien på många år, men de spelade klokt hela vägen, drog ned tempot och kunde därmed styra spelet, säger Magnus Sahlberg, lagledare för Påvelund.</p>
<p>Han är självfallet mycket belåten med Påvelunds starka start i ligan.</p>
<p>– Vi kan inte vara annat än nöjda efter två segrar mot bra motståndare. Nu ser vi fram emot mötet mot Halmstad i nästa vecka, Halmstad som ju vann SM-finalen mot oss förra säsongen, säger Magnus.</p>
<p>Här är alla resultat i måndagskvällens tre matcher i Badmintonligan:</p>
<p><a href="https://www.scoreboardlive.se/tournament/show/796">Påvelund-Trollhättan 4-2</a></p>
<p><a href="https://www.scoreboardlive.se/tournament/show/798">Täby-Fyrisfjädern 1-5</a></p>
<p><a href="https://www.scoreboardlive.se/tournament/show/797">Aura-Frölunda 5-1</a></p>
<p>Nästa match i Badmintonligan spelas tisdag den 17 september. Då tar Umeå emot Halmstad, två lag som vann sina matcher i första omgången.</p>
  
  <div class="text-gray-400"> Publicerad: 2019-09-16</div>
  

    </main>

</body>

</html>