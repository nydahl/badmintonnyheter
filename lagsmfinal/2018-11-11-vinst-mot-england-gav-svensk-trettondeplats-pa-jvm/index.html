<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vinst mot England gav svensk trettondeplats på JVM</h1>
  <div class="mb-2 text-xl">Sverige stod för en mycket imponerande vinst mot England i sista slutspelsmatchen på junior-VM i Toronto. I och med vinsten placerade sig Sverige på plats 13 i världen.
  </div>
    <p>Det svenska juniorlandslaget avslutade VM bra och fick revansch för förra årets förlust på junior-VM i lagspelet mot England. </p>
<p>- Enligt min mening ställer England upp med deras starkaste lag och är lika intresserade som Sverige att vinna matchen. Plats 13 i världen är mycket bra, då vi var rankade som nummer 24 innan tävlingen. Spelarna har visat att de var rätt beslut att delta i lagtävlingen och många har samlat mycket erfarenhet och visat upp bra prestationer, säger sportchef Jonas Herrgårdh.</p>
<p>Den viktiga mixeden med Tilda Sjöö/Melker Z-Bexell spelade återigen på en hög nivå då de besegrade en av Europas bästa mixedpar Rory Easton/Hope Warner i tre set 18-21, 21-14, 21-11.</p>
<p><em>Bild: Tilda Sjöö/Melker Z-Bexell. Foto: Stefan Sjöö.</em></p>
<p>Colin Hammarberg visade upp ett fint singelspel mot Zach Russ och vann med 21-19, 21-18.</p>
<p>Joel Hansson/Melker Z-Bexell visade återigen upp ett bra spel långa perioder, men liksom i matcherna innan är det inte tillräckligt stabilt och lite för många enkla misstag. Det blev knapp förlust med 22-20, 15-21, 18-21 mot William Jones/Ethan Van Leeuwen.</p>
<p>Ashwathi Pillai fick inte spelet att stämma och förlorade i två set mot Freya Redfearn med 19-21, 13-21.</p>
<p>I den avgörande matchen spelade Tilda Sjöö/Edith Urell en bra effektiv dubbel där de hade ett bra samarbete och positionsspel. Vinst i två set med 21-15, 21-13 mot Asmita Chaudhari/Annie Lado.</p>
<p>Kina vann hela lagtävlingen genom att vinna mot Korea i finalen med 3-1. Japan och Indonesien blir 3:or. (Japan var mycket nära att vinna mot Kina i semifinalen, förlust med 2-3).</p>
<p>På söndag är det träning på förmiddagen och sedan kulturell dag. Den individuella tävlingen startar på måndag och lottningen har nu kommit.</p>
<p>Resultat och livescore från lagtävlingen: <a href="https://bwf.tournamentsoftware.com/sport/matches.aspx?id=8A178E71-73D8-4FE3-B134-B358B70B75BD&d=20181110" target="_blank">Junior-VM 2018</a></p>
<p>Lottning individuella junior-VM (tider kommer söndag kväll): <a href="https://bwf.tournamentsoftware.com/sport/draws.aspx?id=F6B352FE-DD7C-4F36-9F85-690ECB3C7D5A">INDJVM</a></p>
<p>Här finns livestream från JVM: <a href="https://www.youtube.com/user/BadmintonCanada/featured" target="_blank">Badminton Canada</a></p>
  
  <div class="text-gray-400"> Publicerad: 2018-11-11</div>
  

    </main>

</body>

</html>