<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kraftmätning att vänta i Umeå</h1>
  <div class="mb-2 text-xl">Förra säsongen slutade Umeå som sjunde lag i SBL efter att hamnat sist i Mellanserie B. Nu siktar det nordliga laget betydligt högre och redan i omgång två ställs de inför en av höstens svåraste prövningar då regerande mästarna Fyrisfjädern gästar.
  </div>
    <p><em>Bild: Olivia Wänglund, IFK Umeå,vann en tät damsingel mot Thyra Hultman i senaste matchen mot Spårvägen. <em>Foto: IFK Umeå.</em></em></p>
<p>Med en uttalad ambition att nå topp fyra i SBL startade säsongen på bästa möjliga sätt för IFK Umeå. I Enskede Rackethall slog man tillbaka Spårvägen med imponerande 5-1 och toppade serien efter en omgång spelad.</p>
<p>− Vi fick med oss resultaten i alla jämna matcher och var väldigt nöjda med att vi lyckades vinna. Samtidigt har vi fortfarande en bit kvar till dit vi ska vara, säger Kenneth Forsberg som är lagledare i IFK Umeå.</p>
<p>När det blir hemmapremiär för Umeå ställs de mot betydligt tuffare motstånd då Fyrisfjädern gästar.</p>
<p>− Det blir väldigt kul att spela på hemmaplan med publiken vi har, fortsätter Kenneth.</p>
<p>De regerande mästarna kommer revanschsugna efter att ha förlorat i Golden Set mot Täby i den första matchen.</p>
<p>− Det krävs att vi är uppe i nivå och levererar. Det blir tuffast tänkbara motstånd och jag ser inte på förhand att det är någon kategori där vi är klockren favorit. Men vi ska göra livet surt för dem och gör vi det riktigt bra kan vi få det till Golden Set, säger Kenneth Forsberg.</p>
<p>Mot Spårvägen visade Umeås nyförvärv Gabriel Ulldahl, Olivia Wänglund och Albin Hjelm fina takter då de alla vann varsin singelmatch. Även i Fyrisfjädern var nya Mette Paulsen och Scott Evans starkt bidragande till en plockad poäng.</p>
<p>Måndagens möte mellan lagen blir en tidig fingervisning om var de båda står sig säsongen 2017/2018.</p>
<p>− Känslan är att det är jämnare än någonsin och att allt kan hända. Det blir intressant att se vilka lag som klarar att hålla ihop det över hela säsongen, säger Kenneth Forsberg.</p>
<p>I Stockholm bjuds på ett derby under tisdagen då Skogås möter Spårvägen. Skogås vann över nykomlingen Trollhättan med 4-2 i första omgången medan Spårvägen gick på en nit mot ovan nämnda Umeå med 1-5.</p>
<p>Skogås spelar hemma i rackethallen och har med sig självförtroende efter tre poäng senast. Marie Louise Steffensen och Morgan Lidman imponerade senast då de båda var inblandade i två delsegrar var.</p>
<p>I Spårvägen gick det desto tyngre i premiären och där behövs nya friska tag. Resultatet 1-5 visar dock inte hela sanningen då tre av matcherna gick till fem set med negativ utgång för Spåret. Delsegern togs av mixedparet Mattias Norell/Ellen Skott som visade framfötterna.</p>
<p>Här följer du resultaten och ser laguppställningar 24 timmar innan match:</p>
<p><a href="http://www.eltok.net/sb/tournament/show/433">Måndag 2 oktober kl. 18:30 Umeå-Fyrisfjädern</a></p>
<p><a href="http://www.eltok.net/sb/tournament/show/432">Tisdag 3 oktober kl. 18:30 Skogås-Spårvägen</a></p>
  
  <div class="text-gray-400"> Publicerad: 2017-10-01</div>
  

    </main>

</body>

</html>