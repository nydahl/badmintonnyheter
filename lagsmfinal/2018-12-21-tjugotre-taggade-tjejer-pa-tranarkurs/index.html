<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tjugotre taggade tjejer på tränarkurs</h1>
  <div class="mb-2 text-xl">Badmintonsverige behöver fler kvinnor i olika roller och funktioner. Efter helgens Shuttle Time-kurs i Täby har vi 20 nya Shuttle Time-tränare på tjejsidan.
  </div>
    <p>För att öka antalet kvinnliga ledare och tränare arrangerade projektet Vision 40/60 en Shuttle Time-kurs för tjejer i Täby den 16 december, i samarbete mellan Badminton Sweden och Täby Badmintonförening. Kursledare var BWF-certifierade Shuttle Time-instruktörerna Jorun Falch och Paniz Yousefi.</p>
<p>-Detta var vår första egna kurs och vi hade inte kunnat ha en roligare grupp än dessa tjugo tjejer, säger Jorun. Majoriteten av deltagarna var unga tjejer med liten eller ingen erfarenhet av att vara tränare och det var fantastiskt att se dem växa under kursens gång.</p>
<p>-De som var lite osäkra då de först visade övningar i liten grupp på morgonen klarade det galant inför större grupper på eftermiddagen, tillägger Paniz.</p>
<p>Förutom att förmedla den badmintonkunskap som ingår i Shuttle Time-konceptet var fokus för dagen att uppmuntra och stärka deltagarna att bli trygga i sin ledarroll och ge dem mod att anta utmaningen att bli tränare i framtiden. Jorun och Paniz handplockades för detta tillfälle, eftersom de själva är sådana suveräna förebilder! Båda har Coach Level 1-certifikat och Paniz är prisad för sina insatser som ledare och tränare medan Jorun även har idrottslärarexamen från GIH.</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/shuttle-time/jorun-och-paniz-st-taby-2018.jpg?w=500&h=335" height="335" width="500" /></p>
<p>-Det var mycket positivt med kursen och just för att det bara var tjejer med tror vi att fler kände att de ville ta chansen och prova, säger Jorun och Paniz.</p>
<p>Peter Axelsson, Täby Bmf, konstaterade att såväl kursledare som deltagare var jättenöjda med kursen och han ser fram emot fler kurser riktade mot tjejer.</p>
<p>Den tjugotredje tjejen på plats under kursen var Agata Rzepczyk, i egenskap av fotograf. Fler av Agatas fenomenala bilder från Shuttle Time kommer i ett bildreportage efter helgledigheterna.</p>
<p>Tack till deltagare, utbildare, fotograf och medarrangör för en lyckad kurs!</p>
<p>Nästa chans att gå en Shuttle Time-kurs för tjejer är i <a href="http://iof1.idrottonline.se/globalassets/asvenska-badmintonforbundet/autbildning/sasongen-20182019/shuttle-time/inbjudan-shuttle-time-utbildning-falkoping-181228-version-181220.pdf">Falköping 28 december</a> eller i <a href="http://iof1.idrottonline.se/globalassets/asvenska-badmintonforbundet/autbildning/sasongen-20182019/shuttle-time/inbjudan-shuttle-time-utbildning-askim-19-januari-2019.pdf">Askim 19 januari</a>. Se till att anmäla dig eller tipsa andra!</p>
<p> </p>
<p>-Vi önskar eder alla en fröjdefull jul!</p>
<p>Varma hälsningar Åsa Strindlund, Utbildning och Claes Johansson, Föreningsutveckling</p>
  
  <div class="text-gray-400"> Publicerad: 2018-12-21</div>
  

    </main>

</body>

</html>