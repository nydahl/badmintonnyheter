<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Knapp förlust för Emma/Johanna</h1>
  <div class="mb-2 text-xl">Emma Karlsson/Johanna Magnusson gjorde en klart godkänd debut i All England. De föll i två mycket jämna set – 19-21, 19-21 – mot det starka franska paret Emelie Lefel/Anne Tran.
  </div>
    <p>Onsdagen blev en lång dags färd mot spel för Emma Karlsson och Johanna Magnusson. Först kl 22.15 var det dags för deras match i den stora arenan i Birmingham.</p>
<p>Motståndare var Emelie Lefel/Anne Tran, rankade på plats 20 i världen och plats 4 i Europa.</p>
<p>Paren har mötts två gånger tidigare under säsongen och då har det franska paret vunnit relativt enkelt: 21-13, 21-13 i Czech Open och 21-8, 21-12 i Dutch Open.</p>
<p>Matchen i All England blev annorlunda. Emma och Johanna visade ingen nervositet, spelade klart bättre, rörde sig väl, var offensiva och var hela tiden väl med i matchen. I första set följdes paren åt i princip hela tiden.</p>
<p>Strax efter mitten av första set gjorde Emma/Johanna ett litet ryck och tog ledningen med 17-15. I den här delen av matchen fick Emma god utdelning på sina hårda och varierade smashar och Johanna detsamma på vassa skurna drop och fina undanläggningar.</p>
<p>Tyvärr kunde de dock inte hålla i samma spel i slutet av setet, utan gjorde några misstag. Det betydde fem raka förlustbollar, och trots att de sedan räddade två setbollar tappade de till slut setet med 19-21.</p>
<p>I andra set var spelet än bättre från båda paren. Emma/Johanna spelade mycket väl särskilt i mitten av setet och tog ledningen med 14-11. De ledde också med 18-17 innan fransyskorna återigen gick förbi. Ny setförlust med 19-21 för Emma/Johanna.</p>
<p>- De håller spelet uppe på en bra nivå, och gör den absolut jämnaste matchen hittills mot Leifel/Tran. Det känns som om det var väldigt lite som hade behövts för en vinst, säger Jonas Herrgårdh, förbundets sportchef.</p>
<p>Han tycker att det svenska paret framför allt lyckades med det offensiva spelet.</p>
<p>– Emma/Johanna lyckades hålla ned bollen, vilket betydde att de dominerade många bollar och att det franska paret inte kom åt med smashen, säger han.</p>
<p>– Tråkigt nog sjönk Emmas och Johannas spelnivå lite i slutet på båda seten, och därför tappade de den mycket jämna matchen.</p>
<p><a href="https://bwf.tournamentsoftware.com/sport/draw.aspx?id=035C09CF-D0E7-47DB-A774-8634B0CC5E7B&draw=4">Här kan ni följa alla resultat i årets All England.</a></p>
<p><a href="https://www.viafree.se/program/sport/bwf-badminton">Vill du följa All England i direktsändning? Gå då in på Viafree. Kanalen visar tävlingen från onsdag till söndag.</a></p>
<p><a href="https://www.youtube.com/watch?v=W0NyaUoDa2o">Det går också att följa tävlingen via BWF:s sändning på Youtube.</a></p>
  
  <div class="text-gray-400"> Publicerad: 2019-03-06</div>
  

    </main>

</body>

</html>