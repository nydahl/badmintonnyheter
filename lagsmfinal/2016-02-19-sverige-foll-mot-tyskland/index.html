<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Sverige föll mot Tyskland</h1>
  <div class="mb-2 text-xl">Tyskland blev för svårt. Sverige föll med klara 0-3 i kvartsfinalen i Lag-EM i Kazan.
  </div>
    <p>De svenska spelarna och förbundskaptenen Jonas Herrgårdh var verkligen laddade inför kvartsfinalen mot svåra Tyskland.</p>
<p>Men det tredjeseedade tyska laget visade sig vara för starkt. Henri Hurskainen förlorade förstasingeln mot Marc Zwiebler med 15-21, 13-21.</p>
<p>- Henri spelade bra i sin match, men mötte Topp 20-spelaren Marc Zwiebler, som visade att han är lite bättre på allt. Henri fick en bra start, men efter att 1-4 blivit 6-4 kontrollerade Marc matchen. Henri pressade på, men bollen kom tillbaka många gånger efter att Henri gjort bra slag eller försökt att göra en ”vinnare”, säger den svenska förbundskaptenen Jonas Herrgårdh.</p>
<p>Därefter vann Michael Fuchs/Josche Zurwonne första herrdubbel med 21-14, 22-20 mot Nico Ruponen/Richard Eidestedt.</p>
<p>- Tyskarna spelar normalt sett inte tillsammans, men är ändå mer vana vid ett högt tempo och att ha en bra säkerhet vid de flacka duellerna. Nico/Richard, som enbart spelat en tävling tidigare tillsammans, fick inga gratispoäng, utan det krävdes fokus, bra slag och att de mötte bollarna tidigt. Så det blev förlust trots en stark upphämtning i andra set efter underläge med 16-20, berättar Jonas.</p>
<p>I en svängig andra herrsingel förlorade sedan Mattias Borg med 6-21, 21-11, 14-21 mot Dieter Domke.</p>
<p>- Mattias fick en dålig start på första set och förlorade klart med 6-21. Men han kom tillbaka på den sida som det är lite enklare att spela ifrån (motvind), fick då bättre kontroll, samt förflyttade sig bättre. I tredje spelade återigen Domke bra och Mattias kom snabbt i underläge.</p>
<p>Tysk seger med 3-0 alltså, och då spelas inte de två sista matcherna.</p>
<p>- Tråkigt att vi förlorade alla de tre första matcherna, där vi vet att vi måste vinna minst en för att få en möjlighet att spela match 4 (HD2) och match 5 (HS3), där vi anser att vi har de bästa möjligheterna till matchvinster, säger Jonas.</p>
<p>Jonas Herrgårdh och hans tränarkollega Anders Kristiansen är ändå nöjda med vad spelarna presterat under dagarna i Kazan.</p>
<p>- Målet var en 5-8 plats i Europa och det nådde vi. Utvecklingen går framåt, vi har nu både 2014 och här i Kazan 2016 gjort bättre resultat än under åren 2010 och 2012.</p>
<p>- Positivt är också att vi inte är långt borta från en medalj. En match mer mot Frankrike och vinst med 3-2, hade gett en kvartsfinalmatch mot Ukraina, som vi på papperet är favoriter mot, säger Jonas.</p>
<p>- Vi har också haft en väldigt bra stämning i gruppen. Spelarna har varit mycket bra med att stötta varandra i medgång som motgång. Vi åker alla tillbaka med större erfarenhet och en känsla av att nästa gång, vill vi ta det ett steg längre.</p>
<p>Övriga kvartsfinaler:</p>
<p>Danmark - Ryssland 3-1</p>
<p>England - Polen 3-0</p>
<p>Frankrike - Ukraina 3-0</p>
<p>Länk till lottning och resultat: <a href="http://bwf.tournamentsoftware.com/sport/matches.aspx?id=72D3748F-AFC7-4581-AC7F-4E601EC3939D">EM</a></p>
<p>Länk till information: <a href="http://events.badmintoneurope.com/cms/?cmsid=340&pageid=5803">Information</a></p>
<p>Lag-EM-matcherna direktsänds på webb-TV.</p>
<p><a href="https://www.youtube.com/user/BadmintonEuropeConf/videos?view=2&flow=grid" target="_blank">Här är länken till webb-TV-sändningen.</a></p>
  
  <div class="text-gray-400"> Publicerad: 2016-02-19</div>
  

    </main>

</body>

</html>