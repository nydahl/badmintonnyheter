<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBF:s syn på U13-verksamheten</h1>
  <div class="mb-2 text-xl">Danska Badmintonförbundet har genomfört förändringar i sin U13-verksamhet. Flera har ställt frågor om detta påverkar verksamheten i vårt förbund. Svenska Badmintonförbundets syn på sin U13-verksamhet finner ni nedan.
  </div>
    <p><b>U13-verksamheten</b></p>
<p>Följande förändringar har skett i Danmark. Organisationen kring U13-landslaget ändras, danskarna tar bort U13-landslaget och Förbundskaptenen U13. De förstärker istället organisationen och resurserna på U15-U17 landslagen. Danska Förbundet kommer att fortsätta att ha  U13-läger, men bredda verksamheten och bjuda in fler spelare. Förbundet kommer att jobba med att stärka en decentralisering av talangutvecklingen för U13 ut till klubbarna. Det är avgörande för spelarnas utveckling att träningen i klubbmiljö håller hög kvalité, och därför ska samarbetet och samtal med klubbarna om utbildning och utveckling förstärkas.</p>
<p>Dessa förändringar kommer inte som en överraskning för oss. Det som är viktigt att veta, är att Danmark har ett förbund med mycket mer resurser och många fler anställda inom organisationen som sysslar med utbildning, den sportsliga verksamheten, utveckling och samarbete med klubbarna förutom ungdomsförbundskaptenerna. Danmark har även en klart bättre nivå på sin ungdomsverksamhet i klubbarna.</p>
<p>Sverige har inte haft en U13-landslagstrupp på flera år utan vi tar ut olika spelare till olika U13-aktiviteter under säsongen. Förbundet har en bred verksamhet för U13 där vi tar ut spelare till två läger för många spelare, cirka 24-26 deltagare per läger. Förbundet har även i år tillsammans med regionerna utökat möjligheten med fler platser för spelare i åldern U13 att delta i regionslägren. Förbundet arbetar även med en vilja att utöka lägret i januari till att bli fyra läger på olika regioner istället för ett centralt läger. Förbundets mål med sina läger är att ge både spelare och i förlängningen dess tränare information om hur träning ska bedrivas, och att motivera spelare att satsa på badminton som sin sport och försöka ge dem en inblick i vad som krävs i framtiden. </p>
<p>Förbundets viktiga roll i utvecklingen av U13-spelare, är tränarutbildning och utbildning/information om hur viktigt det är med träning och utveckling av slagteknik och fotarbete i denna ålder. Resultat är inte det viktigaste och det finns inga uppsatta resultatmål från förbundets sida. Rankinglistor har under de senaste åren aldrig varit uttagningsgrundande för någon aktivitet. Däremot har förbundet satt utbildningsmål för såväl U13- som U15-landslaget. Förbundet/klubbarna har tävlingar för spelare på alla nivåer för dem som tycker om att tävla och vill ha utmaningar.  </p>
<p>Aktiviteterna inom förbundet ska syfta till att utbilda spelarna, motivera spelarna, ge uppmärksamhet och dessutom få en inblick i vad våra spelare kan och inte kan i denna ålder gentemot övriga internationella spelare. Utvärderingar görs framförallt på slagteknik, fotarbete och taktiskt kunnande. Vi tror även att tävlingar utvecklar ungdomarna. Alla spelare behöver ibland få möta svårare motstånd och ibland lättare motstånd. De internationella tävlingarna (Danish Junior och Aros Int.) är bra exempel på när vi har möjlighet att  ge några spelare möjligheten till bra stimulans i tuffare motstånd mot jämnåriga, som de inte får på hemmaplan. </p>
<p>Vi anser inte att vi ska ta bort FK U13 utan denna/dessa personer ska jobba med förbundets läger och även samarbeta med de regionsläger som finns. De ska även vara förbundets experter på hur utvecklingsarbetet i klubbarna ser ut och samarbeta med stora och små klubbar gällande detta utvecklingsarbete avseende innehåll i träning och träningskvalité samt kunna ge information om tävlingsplanering m.m.</p>
<p>Vi anser att det är rätt att vi försöker jobba med ett så brett perspektiv som möjligt i U13-U15-kategorierna då det är mycket svårt att veta om de spelare som gör de bästa resultaten i dessa ålderskategorier kommer att bli de som är bäst som seniorer. Förbundet gör inte sina uttagningar till läger eller tävlingar enbart efter resultat och aldrig efter rankinglistor, alla spelare har chansen att bli uttagna. I svensk badminton är det viktigt att förbundet ihop med klubbarna klarar av att satsa på så många som möjligt, så länge som möjligt för att nå våra uppsatta mål.</p>
<p>Vi anser även att U13-verksamheten bör diskuteras och utvärderas vidare i VoEB. Det är därför inte omöjligt att det kommer att ske vissa förändringar i framtiden.</p>
<p> </p>
<p><em>Jonas Herrgårdh, Sportchef, Badminton Sweden</em></p>
<p><em>Thomas Csiffary, FK U13, Badminton Sweden</em></p>
<p><em>Veronica Österlund, FK U13, Badminton Sweden</em></p>
<p>  </p>
  
  <div class="text-gray-400"> Publicerad: 2017-07-31</div>
  

    </main>

</body>

</html>