<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Två fina lagvinster i Junior-VM</h1>
  <div class="mb-2 text-xl">Jubel i svensklägret på läktaren i Bilbao. Efter den tuffa förlusten mot Sydkorea i Junior-VM fick svenskarna revansch. Vinster mot både Spanien och Vitryssland gör att laget nu fortsätter spela om platserna 17-20.
  </div>
    <p>Efter gårdagens tuffa match mot Sydkorea kom Sverige tillbaka fyllda av energi inför fredagens placeringsmatcher.  Efter förlusten igår, när laget blev grupptvåa, får man spela om platserna 17-21. Det var 16 grupper och alla gruppvinnare gör om platserna 1-16.</p>
<p>Vår första placeringsmatch var mot regerande U19-Europamästarna Spanien. En vinst i den matchen innebär att vi spelar om platserna 17-24, förlust att vi spelar om platserna 25-32. Spanien var på pappret en tuff match, men förenklades något redan innan start då Spaniens första herrsingel inte kom till start pga en fotskada. Svenska laget gjorde en gedigen insats och vann matchen med 3-1.</p>
<p>Tilda Sjöö och Carl Harrbacka startade med mixeddubbeln. Calle och Tilda såg lite spända ut inledningsvis, men efter en trevande start kom de in i matchen och styrde den på ett bra sätt och kunde vinna komfortabelt i två raka set.</p>
<p>En viktig seger som gjorde att Shaun Ekengren kunde slappna av och spela ut för fullt, och som han gjorde det. Shaun, som var lite spänd i sin tidigare match, vågade nu spela ut hela sin fina arsenal. Han rörde sig fint och gav inte sin spanske motståndare någon chans. Shaun vinner enkelt med 21-14, 21-14.</p>
<p>I den tredje matchen ställs sedan Emma Karlsson mot den duktiga spanjorskan Claudia Azurmendi, hon som avgjorde EM-finalen för drygt ett år sedan när Spanien vann U19-EM. Claudia är absolut en av Europas bästa juniorer och i första set gav hon inte Emma många möjligheter, 8-21. I andra däremot kommer Emma tillbaka storstilat och leder fram till 15. Under sista bollarna visar återigen Claudia vilka kvaliteter hon har och spelar hem setet med 21-18. Spanien har reducerat till 2-1.</p>
<p>Dags för Herrdubbeln där Adam Gozzi i par med Calle Harrbacka än en gång spelar. Den lilla besvikelse som fanns efter deras dubbel mot Korea vänds nu till nåt positivt och Adam och Calle spelar fokuserat, disciplinerat och resolut matchen igenom. De ger inte sina motståndare minsta hopp om att vända matchen utan vinner enkelt med 21-10, 21-15 efter en genomgående stark prestation. 3-1 till Sverige och matchen är över.</p>
<p>Förbundskapten Petter Yngvesson är rakt igenom helnöjd med lagets insats.</p>
<p>- Det gick precis som vi hoppades. Alla hade rätt fokus och vi gör en riktigt fin lagprestation. Extra kul att se Shauns singel. Senast var han lite spänd men nu när han spelar ut och slappnar av har han många giftiga avslut, summerar Petter.</p>
<p>Senare på eftermiddagen möter vi Vitryssland för att ta oss upp och fortsätta spelet om platserna 17-20. Sverige mönstrar ett delvis nytt lag där man låter Carl Harrbacka vila helt och låter Adam Gozzi få förtroendet i mixeden med Tilda Sjöö och där herrdubbeln spelas med Viktor Aglinder och Shaun Ekengren.</p>
<p>Viktor inleder denna gång med herrsingel och har inga större problem att vinna i två raka set. Tempot går ner emellanåt och då blir Viktor lite sårbar. När han håller fart i boll och fötter har han ett vägvinnande spel. Viktor ger Sverige ledningen med 1-0 efter vinst i raka set.</p>
<p>I damsingeln får Ella Söderström förtroendet igen och hon spelar ut sin motståndare fullständigt i första set. I andra hamnar Ella i tidigt överläge och blir då lite bekväm. Att slappna av i ett VM straffar sig direkt och Ella tappar överraskande andra set med 17-21. I tredje set är Ella tillbaka med fullt fokus och har inga problem att vinna setet med hela 21-8. 2-0 till Sverige.</p>
<p>I dagens sista match behöver Shaun Ekengren och Viktor Aglinder inte pressa sig till max för att komfortabelt vinna herrdubbeln i två raka set. Stabilt spel av killarna och mer än så krävs inte mot de vitryska herrarna. 3-0 och matchen är slut.</p>
<p>En bra dag med två stabila segrar gör att vi under lördagen spelar om platserna 17-20. Motståndare i första matchen blir Holland - en match som ser ut att kunna bli en riktig nagelbitare på förhand. Matchstart 12.00 lördag.</p>
<p> <span> </span><a href="http://bwf.tournamentsoftware.com/sport/tournament.aspx?id=71E1CCBA-C608-420E-8197-C17EBB82EC0C">Här finner du lottning och resultat i lagspelet.</a></p>
  
  <div class="text-gray-400"> Publicerad: 2016-11-04</div>
  

    </main>

</body>

</html>