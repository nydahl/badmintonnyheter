<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar(2)</h1>
  <div class="mb-2 text-xl">2017-04-30
  </div>
    <p><b>Styrelsen informerar</b></p>
<p>Styrelsen har under förra veckan haft ett telefonmöte för avstämningar av diverse frågor och här kommer en sammanfattning av de viktigaste punkterna.</p>
<p><b>Ekonomi</b></p>
<p>Förbundsstyrelsen har som tidigare aviserats varit oroade över årets ekonomi. Förbundschefen har arbetat hårt med att gå igenom alla verksamhetsområden och tittat på möjliga besparingar. Styrelsen kan konstatera att året troligen innebär en mindre förlust men som i sammanhanget är klart hanterbar med tanke på det starka ekonomiska läge förbundet har att utgå från. Förlusten kommer inte heller drabba kommande års verksamheter.</p>
<p><b>Förbundschef/Sportchef</b></p>
<p>Inom den närmaste veckan kommer förbundet att annonsera ut såväl en förbundschefstjänst som en sportchefstjänst. Anledningen till att annonseringen inte har kunnat ske förrän nu är att styrelsen undersökt interna alternativ till tjänsterna.</p>
<p>Möjligheten till interna alternativ har inte visat sig vara möjligt och i samband med detta har Hans Brehnfors, vår utvecklingschef, och förbundet beslutat att gå skilda vägar. Hans kommer inte ersättas utan hans arbetsuppgifter kommer att ingå i den kommande förbundschefens uppgifter. Styrelsen tackar Hans för tiden på förbundet och önskar honom lycka till i framtida uppdrag.</p>
<p><b>Nya organisationen</b></p>
<p>Styrelsen och dess ansvariga i de olika områdena har jobbat hårt med att få den nya organisationen på plats. Vissa områden såsom tex distrikt/föreningsutveckling har kommit igång på ett fantastiskt sätt. Andra delar, då främst Elit/landslag och Serie/tävling två av våra tyngre ben, är fortsatt i en uppstartsfas. Dessutom saknar vi trots alla ”upprop” fortsatt bemanning till dessa viktiga områden. Är du intresserad av att jobba i någon del av utvecklingen för Elit/landslag eller Serie/tävlingsverksamhet får du hemskt gärna skicka ett mail till <a href="mailto:info@badminton.nu">info@badminton.nu</a>.</p>
<p>Vi skulle verkligen behöva din hjälp. Vill du veta mer om de två benen kan du läsa nyheterna under mars och april om dessa bens ansvarsområden och organisation.</p>
<p><b>Avtal EuroCenter</b></p>
<p>Förbundet kan glädjande nog informera om att man sytt ihop ett nytt avtal för ytterligare 4 år med det nationella centret i Uppsala. Avtalsförhandlingarna har gått bra och nu pågår planering av verksamheten för den kommande perioden.</p>
<p><b>Veteran EM</b></p>
<p>Förbundet har fått en förfrågan om att arrangera Veteran EM efter det fina arrangemang som gjordes under Veteran VM i Helsingborg. Event Skåne och några andra parter har visat intresse varför förbundet för närvarande undersöker möjligheterna att arrangera ett veteran EM i södra Sverige i framtiden.</p>
<p> </p>
<p> </p>
  
  <div class="text-gray-400"> Publicerad: 2017-04-30</div>
  

    </main>

</body>

</html>