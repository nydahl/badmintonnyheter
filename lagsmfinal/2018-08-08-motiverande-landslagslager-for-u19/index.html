<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Motiverande landslagsläger för U19</h1>
  <div class="mb-2 text-xl">Ett bra genomfört läger av spelarna på U19-landslagslägret i Uppsala. Lägret gav tränarna en bra möjlighet att utvärdera dem och försöka hjälpa dem i sin utveckling.
  </div>
    <p>Jag tycker vi kunde genomföra ett mycket bra läger i Uppsala. Vi genomförde elva badmintonpass och en test av uthållighet, samt två träffar med information till spelarna. Fem badminonpass för U19-spelarna var tillsammans med Eurocenter-spelarna.</p>
<p>Vi mötte en bra trupp av U19-spelare. Stor motivation och bra inställning till att vilja lära sig och utveckla sitt spel. En del spelare är inte vana att träna på det sätt som görs på ett center, när det gäller tuff sparring, övningar, intensitet och krav på kvalité, men spelarna klarade detta bättre och bättre under veckan. Det finns många intressanta spelare i denna trupp för seniorlandslaget i framtiden (1-3 år framåt). Tyvärr var det bara tre tjejer med på lägret, tre inbjudna tjejer tackade nej. Tyvärr är det så situationen ser ut även i klubbverksamheten.</p>
<div>Det som tränades mest på lägret var framförallt högre intensitet i övningarna, snabbhet med racket och med fötter, samt en hel del träning för utveckling av slagteknik, mindre marginaler i spelet och mer kvalité och variation av defensiv, offensiv och spel på nät. Dubbelspelarna fick träna en hel del för att öka den individuella skickligheten, men även samarbetet med partnern och olika positioner i spelet.</div>
<div>Spelarna fick information om tävlingskalender, hur vi ska tänka med planering av tävlingar, förbundets planering av Europamästerskapen och Världsmästerskapen och uttagningskriterier för tävlingarna samt resultatmål. Jag gav även information om ekonomi och vad som behövs för en satsning och vilka som måste bidra. Jag gick även igenom träningsmiljö och olika viktiga delar i denna, hur förbundet tänker när det gäller RIG-verksamheten och koppling till centerverksamheten. Hur Eurocenterverksamheten fungerar och hur man blir uttagen till seniorlandslaget och vilka krav, kriterier och mål som finns.</div>
<div>På lägret gavs mer tid till badmintonträning eftersom EM för en del av spelarna är i september och jag ansåg att de kan träna uthållighet och styrka i sin hemmamiljö. Spelarna testades dock i en YoYo-test där de bästa hade uppskattade VO2 maxvärden på uppemot 66-67.<br /><br />Spelarna fick göra en utvärdering efter lägret och den var glädjande nog mycket positiv och tränarna fick positiva omdömen. Kanske har vi varit för snälla..?</div>
<div>Positiva saker i utvärderingen: tränarnas engagemang, bra grupp och god stämning, bra upplägg och planering, tid för återhämtning mellan passen, tuff sparring och fokus. Det som spelarna uttryckte som negativt var värmen och lite för långsamma bollar under de sista två-tre dagarna.  </div>
<div>Tränarna - Tim Foo, Andi Tandaputra, Andrew Smith, Thomas Csiffary och jag själv - hade mycket jobb under veckan med både U19-lägret och den vanliga träningen med Eurocenter, och det blev långa men roliga dagar. </div>
<div> </div>
<div><em>Jonas Herrgårdh</em></div>
<div><em>Sportchef och ansvarig för U19-verksamheten</em></div>
  
  <div class="text-gray-400"> Publicerad: 2018-08-08</div>
  

    </main>

</body>

</html>