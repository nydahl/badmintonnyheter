<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kärt återseende då Yvonne tog emot Jan Åhrbergs Ledarstipendium</h1>
  <div class="mb-2 text-xl">Då Jan Åhrbergs Ledarstipendium delades ut i Uppsala förra måndagen blev det samtidigt en stark återförening av de både huvudpersonerna - Yvonne Klarson och Jan Åhrberg. - En riktig nostalgitripp, säger stipendiets upphovsman själv.
  </div>
    <p>Under måndagen delades Jan Åhrbergs Ledarstipendium traditionsenligt ut på restaurang Borgen i Uppsala. Närvarade gjorde stipendiets jurykommitté bestående av PG Fahlström, Elisabeth Bademo och Åsa Strindlund, stipendiaten Yvonne Klarson med dottern Emma och stipendiets initiativtagare Jan Åhrberg med frun Ninne.</p>
<p>- Det blev en väldigt trevlig lunch med många spännande diskussioner om badminton, berättar Jan Åhrberg.</p>
<p>För honom och Yvonne Klarson kom mötet att bli lite extra känslosamt. De båda känner varandra sedan 80-talets slut då Yvonne var student på GIH och Jan var Svenska Badmintonförbundets ansvarige för de som utbildade sig med badminton som specialidrott.</p>
<p>- Då träffades vi en dag i veckan och känner varandra väl sedan dess, berättar Jan Åhrberg som hade ansvaret för GIH-studenterna med badmintoninriktning från 70-talet ända in på 90-talet.</p>
<p>Att jurykommittén valt ut Yvonne som nu fick motta stipendiet han själv instiftat värmer Jan extra mycket.</p>
<p>- Hon står verkligen för allt som stipendiet vill stötta. Det handlar inte om lång och trogen tjänst utan att det finns en utvecklingstanke som på sikt ska generera positiv input för svensk badminton och det har Yvonne. Att träffa henne igen var en riktig nostalgitripp. Jag tror både hon och jag hade lite fuktiga ögon en stund.</p>
<p>Detta är fjärde gången Jan Åhrbergs Ledarstipendium delas ut och Jan gläds åt att stipendiet blivit precis det han hoppats på.</p>
<p>- Det är roligt att alla som fått stipendiet verkligen har förstått syftet med det - det har blivit helt klockrent! Det är också roligt att det varit så stor spridning i åldrar.</p>
<p>I tur och ordning har Paniz Yousefi, Kristin Evenäs, Thomas Csiffary och Yvonne Klarson mottagit Jan Åhrbergs ledarstipendium. Stipendiet delas ut två gånger om året till en <span>ungdomsledare med ett positivt ledarskap som står för innovativa insatser som fortsätter att utveckla sporten. Ledorden är ledarskap – innovation – mod.</span></p>
<p>Nästa sökperiod är 1 januari till 31 mars. <a href="http://iof1.idrottonline.se/IdrottOnlineForbund/Badminton/svenskabadmintonforbundet/forforeningen/janahrbergsledarstipendium/ansokanriktlinjerochregler/">Läs mer om stipendiet och hur du söker genom att klicka här.</a></p>
  
  <div class="text-gray-400"> Publicerad: 2018-11-12</div>
  

    </main>

</body>

</html>