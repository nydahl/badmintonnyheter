<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Stötta RSL Swedish Open genom ”Hundralappen”</h1>
  <div class="mb-2 text-xl">Vill du stötta RSL Swedish Open? Och få ditt namn i programbladet? Då är ”Hundralappen” något för dig. Läs här om hur du kan sponsra tävlingen med just 100 kr.
  </div>
    <p>Planeringen inför Sveriges största internationella badmintontävling RSL Swedish Open i Lund den 17-20 januari pågår för fullt. Många ideella krafter samverkar för att förverkliga arrangemanget, som är svensk badmintons stora mötesplats.</p>
<p>Det finns också ett sätt att stötta tävlingen ekonomiskt; genom att delta i sponsringsaktiviteten ”Hundralappen”. Idén kommer från Tommy Theorin, ordförande i förbundets styrelse. Han födde idén för över 30 år sedan.</p>
<p>– Jag kom på ”Hundralappen” redan till Swedish Open 1985 i Malmö. Det var ett sätt att få massor av privatpersoner att hjälpa till och stötta vår tävling. Jag lockade dem med att få vara i tävlingsprogrammet mot att de skänkte 100 kr. Och det fungerade alldeles utmärkt, berättar Tommy.</p>
<p>När RSL Swedish Open 2017 kom tillbaka till Skåne återuppväckte han ”Hundralappen". Konceptet är enkelt. Bidra med 100 kr som går direkt till finansieringen av tävlingen. Som tack får du ditt namn i det programblad som trycks och kommer att finnas i Sparbanken Skåne Arena under alla fyra tävlingsdagar.</p>
<p>Lämpligen swishar du 100 kr till förbundet. Swishnumret är 123 199 83 68. I meddelanderutan skriver du Swopen, och så ditt för- och efternamn.  </p>
<p>Sista dag att swisha in pengar är måndag den 7 januari.</p>
<p>- Det vore härligt om minst 200 personer ville bidra. Det ger oss 20 000 kr, och det är en viktig summa pengar att få in, säger Tommy Theorin.  </p>
  
  <div class="text-gray-400"> Publicerad: 2018-12-31</div>
  

    </main>

</body>

</html>