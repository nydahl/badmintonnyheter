<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat/Sammanfattning Dutch Open</h1>
  <div class="mb-2 text-xl">Bra damdubbelspel och kvartsfinal för Emma Wengberg och Emelie Lennartsson i Grand Prix tävlingen Dutch Open, Almere (11-16 oktober).
  </div>
    <p>Samtliga svenska deltagare förlorar mot bättre rankade spelare/par. I Herrsingel vann Henri Hurskainen första omgången mot farlige Kieran Merrilees (SCO). Skotten vann för en vecka sedan mot Pablo Abian som ligger nr. 25 på världsrankingen. Henri spelade mycket bra och kontrollerade duellerna, vinst med 21-11 21-15.</p>
<p> </p>
<p>I andra omgången förlorar sedan Henri mot Anand Pawar (IND) i två set. Anand spelar ett lite ovanligt spel, med en position långt fram i banan och mycket flacka slag och detta överraskar Henri i första set, men i andra står det och väger. Henri har fortfarande en skada i sin rygg och detta medför problem i hans spel för närvarande.</p>
<p> </p>
<p>Gabriel Ulldahl spelar klart bättre än i Czech International för två veckor sedan. Han förlorar knappt första set med 18-21 och vinner sedan klart andra set med 21-12 mot Arvind Bhat (IND) rankad 64 i världen. I tredje set kan inte Gabriel hålla felprocenten nere, utan missar eller ger motståndaren bra lägen i alltför många dueller. Bra insats, men tyvärr till 7-7 i tredje set, förlust med 21-15.</p>
<p> </p>
<p>I damdubbel utmanar Sanne Ekberg / Amanda Högström de holländska tjejerna Jonathans/Van Dooremalen rankade nr. 20 i världen i en stenhård match. Sanne/Amanda spelar en bra damdubbel med bra variation och klokt taktiskt spel.</p>
<p> </p>
<p>Emma Wengberg / Emelie Lennartsson vinner enkelt första matchen mot ett par från Belgien. I kvartsfinalen är motståndarna Marinello/Michels (GER) rankade nr. 19 i världen. Emma/Emelie visar upp helt annat spel än de två senaste tävlingarna, bra tålamod och säkerhet, bra defensiv med variation, varierat anfallsspel med placerade smashar. Det blir en riktigt bra match i över 60 minuter, där ingen av paren vill vika ner sig. Tyvärr gör Emma och Emelie alltför många och enkla misstag efter siffrorna 15-21, 23-21 och 9-11 i tredje set och förlorar till slut med 11-21 i tredje set. Detta förändrade spel avseende taktik, spelförståelse och slagrepertoar är dock vad tränarna har efterlyst och tjejerna har tränat på de senaste 6-8 veckorna, denna gång höll det i 55 minuter.</p>
<p> </p>
<p>I mixed vann Amanda Högström och Gert Kunka (Fyrisfjädern) första omgången efter en trög start, vinst med siffrorna 9-21, 21-19, 21-19 mot holländska paret Khodaboux/Piek. I andra omgången blev nr. 8 på världsrankingen Anugritayawon/Voravichitchaikul (THA) alltför svåra, förlust med 21-11, 21-17 efter ett bra spelat andra set.</p>
<p> </p>
<p>Resultat från tävlingen finner ni via länken:</p>
<p> </p>
<p><a href="http://www.tournamentsoftware.com/sport/tournament.aspx?id=60389B26-7D2A-4EFC-831F-5D94C1BB1911%20">http://www.tournamentsoftware.com/sport/tournament.aspx?id=60389B26-7D2A-4EFC-831F-5D94C1BB1911</a></p>
<p> </p>
<p>/ Jonas Herrgårdh FK</p>
<p> </p>
<p> </p>
  
  <div class="text-gray-400"> Publicerad: 2011-10-17</div>
  

    </main>

</body>

</html>