<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport – Dag 6, Semifinalerna (25/9), Veteran-VM, Helsingborg</h1>
  <div class="mb-2 text-xl">Hela åtta svenska spelare laddade för semifinal nu på morgonen. Alla med chans att ta sig till final här på hemma VM i Helsingborg! Veteran VM finalerna sända på webben idag lördag!
  </div>
    <p>Samtidigt ut på förmiddagen var de båda mixeddubblarna, Erik Sjöstedt/Niloofar M Rahmini i +40, som mötte ryssar och så Magnus Nytell med nederländska Grace Kakiay som ställdes mot flerfaldiga Veteran VM medaljören Morten Christensen med för det här VM:et ny partner i Helle Sjörring, från vårt grannland Danmark. De spelade på banorna bredvid varandra och det blev en glad start av två anledningar. Magnus och Grace gick snabbt ifrån till 8-0, efter att Morten sett lite stel ut. Även Erik och Nilo hade ett tidigt grepp. Sedan kom skratten fram. Från 9-4 fram till 15-9 i första set spelades ett tag någon sorts synkroniserad pardans framför våra ögon *?!*. På båda banorna följdes de åt poäng för poäng. Magnus och Grace höll ledningen och vann första set med 21-14, medan Erik och Nilo fick det svettigare när ryssarna närmade sig efter två ryck, dels vid 17-12, upp till 17-16 och sedan upphämning från 19-16 igen 19-18 till. Men efter att ha fått två setbollar 20-18 så tar de den andra chansen till 21-19. Riktigt nerv i det läget.</p>
<p> </p>
<p>I andra set så tappar tyvärr Magnus och Grace initiativet. Samtidigt som Morten vaknat till liv och förstått att det behövs mer fart i benen. De är inte riktigt i kontakt i det setet. Förlust 16-21. För Erik och Nilo så är det också mer motstånd. De har bara ledningen en gång, vid 4-3, innan setbytet, Men då gör de ett ryck fram till 17-12. Det hämtas däremot in till 17-17… I det läget, med ett tappat andra set för Magnus och Grace var det nervöst. Men Erik/Nilo får 18-17, som blir 18-18 och sedan repris på första set med två matchbollar i och med 20-18. Vinst och finalplatsen säkrad med 21-19, 21-19. Tredje och avgörande set för Magnus/grace blir en lång jakt, där de ligger i stort sett två-tre bollar efter hela tiden. Men vid 16-17 tänds ett hopp igen. Då spelas en helt otroligt lång boll där de båda paren räddar chanser en efter en annan. Men istället för 17-17 blir det 16-18. Där avgörs nog utfallet? För sedan kommer tre enkla misstag och setet går till danskarna med 16-21. Så nära final och så små marginaler i de avgörande momenten. Men en av två till final i mixed, det är såklart bra.</p>
<p> </p>
<p>Efter att ha följt Stefan Edvardsson/Patrik Björkler genom VM så här långt och med vetskapen att Stefan och Joakim Nordgren slog ryssarna Nazarov/Grigoryev i EM-finalen för tre år sedan, så fanns stora förhoppningar om ännu en final för Sverige. Tidigare i veckan har Stefan och Patrik kunnat kontra på en inledande smart defensiv och de har haft förmåga att vända spelet till sin fördel utan problem. Men nu gick det i lås efter att ryssarna inte gav några öppningar för det. De hade helt enkelt för varierad offensiv som gjorde att både Patrik och Stefan såg långsamma ut. De stressade hela tiden till misstag. Förlust med 13-21 i första. I andra set klev däremot båda svenskarna in mer i banan och visade att de verkligen ville vara med. Det gav mycket bättre utdelning. Vid 4-4 gör de ett ryck till 6-4, en två poängsledning de håller till pausen vid 11-9. Men därefter vaknar ryssarna till igen och tar över initiativet. Stefan/Patrik är åter jagade och stressade och tappar nätet igen. 11-9 blir till 11-14, som växer succesivt till 12-17. De tar sig upp till 15-17, men sen rinner det iväg till 16-20. Men de ger inte upp och når 18-20 innan det tar slut vid 18-21. Inte speciellt nöjda och absolut inte vad vi hoppades och trodde på. De gör tyvärr sin sämsta match i semifinalen. Skakigt och återhållsamt.</p>
<p> </p>
<p>Semifinaldagen avslutades som dagen före, med två avslutande damdubblar med svenskt intresse. Först ut var Ewa Carlander och Kathryn Ekengren Gärtner mot två japanskor. En svår match på pappret. Men till vår stora glädje så hänger Ewa och Katrhryn med från start. Bara en gång, vid 12-14 skiljer det mer än en boll åt. Sedan 14-14, 15-15 osv. fram till 18-18, då kommer tre enkla missar. (Känns det igen från herrdubbeln nyss?) Små marginaler i fel läge. 18-21 och fördel Japan. I andra set vid 2-2 händer något och hoppet tänds igen. 4-2 blir 7-3 som växer till 10-3. I paus 11-4. Den ledningen släpper Ewa och Kathryn sedan inte ifrån sig. Vinst i andra med 21-12. Helt annan fart och de hittar luckorna hela tiden. Tredje set få en exakt kopia på andra set. Vid 2-2 gör man ifrån till 2-7. MEN, det är japanskorna som gör rycket!. Ledning för dem 11-5 i paus. Efter paus tar japanskorna ytterligare två snabba bollar till 13-5. Men sen! Efter åtta raka bollar står det plötsligt 13-13 och vi på läktaren börjar hoppas igen. De följs sedan åt upp till 17-17. Då kommer två mycket tveksamma bollar nära linjerna som tyvärr båda går Ewa och Kathryn emot. Fördel japan 19-17 och därefter tar snabbt även 20-17. Svenskorna tar ytterligare en boll innan japanskorna kan jubla efter 21-18 och ännu en mycket tveksam boll. Igen missar vi en final med minsta möjliga marginal.</p>
<p> </p>
<p>Så dags för fredagens sista svenskmatch i arenan, Sunniva Aminoff i par med tyskan Claudia Vogelsang mot regerande Europamästarna från Veteran EM i Portugal senast, Lynn Swan/Rebecca Pantaney från England. Men Claudia, Sunniva´s partner, vann Veteran VM-guld i damdubbel i Ankara 2013, så kanske ingen direkt psykologisk fördel ändå till Engelskorna? Matchen börjar lite trevande och engelskorna får snabbt en ledning på några bollar och har initiativet. Men Sunniva/Claudia kvitterar den både vid 6-6 och sedan vid 12-12. Första gången de får ledningen är vid 14-13. Det flytet fortsätter sedan i ytterligare fem raka bollar till 19-13. Det blir en första matchboll vid 20-15 som de direkt utnyttjar. Vinst 21-15. Samma ryck hade vi sett dem göra i kvartsfinalen. Det var precis som att Claudia bara bestämde sig för att driva runt något snabbare. Vilket funkade perfekt. I andra set började vi se paralleller med Ewa och Kathryn:s match. Var det verkligen så stor skillnad på sidorna? Andra set rinner snabbt iväg till engelskornas fördel. 1-6 blir 3-11, som blir 6-19 och förlust 8-21. Chanslösa helt enkelt. Mycket enkla misstag. Vad skulle vi nu hopas på? En bra start på den bästa sidan? Som de sedan skulle kunna förvalta när de sedan byter till den sämre sidan efter 11? Tack och lov blir det bättre än så och det behövdes verkligen. En bra start och 6-3, växer till 11-5. Men skulle det räcka när de bytte sida? Jodå. De håller greppet och tar sig fram till 18-10. Men sen… vi kollar på resultattavlan och den visar 19-16. Det är nerv igen. Det blir 20-16, 20-17. Men efter en lång oviss boll slår Sunniva in 21-17 och vi har ytterligare en svensk i final. Så skönt att se!!</p>
<p> </p>
<p>Så nu står vi där med åtta svenskar som tar medalj och tre som får chansen att spela om ädlaste valör. Det finns absolut vinstchans i båda. Två guld hade verkligen varit mumma. Då överträffar vi Ankara VM 2013 med ett guld.</p>
<p> </p>
<p>Summering av sjätte speldagen: SVERIGE – VÄRLDEN 2 – 3.</p>
<p>Ännu en dag med minus. Totalt efter sex speldagar är vi på minus 11 (113 vunna -124 tappade).</p>
<p>Här är länk till sjätte dagens alla resultat (semifinalerna): <a href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150925">http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150925</a></p>
<p> </p>
<p><strong>Final i Mixeddubbel +40</strong> ca 15:30 på bana 1 i Helsingborg Arena:</p>
<p>* Erik Sjöstedt/Nilofar Mosavar Rahmini – Carsten Loech/Dorte Steenberg (Danmark)</p>
<p> </p>
<p><strong>Final i damdubbel</strong> +35 även den ca 15:30 men på bana 5:</p>
<p>* Sunniva Aminoff/Claudia Vogelsang (Tyskland – Kazumi Ichinohe/Noriko Sanada (Japan)</p>
<p> </p>
<p>Det går att följa dessa på livescore, klicka på rutan uppe till höger i Tournament Planner här: <a href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150926">http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150926</a></p>
<p> </p>
<p>Det är tyvärr ingen av de svenska matcherna som sänds live på Youtube kanalen. Där bevakas bara bana 4. Här är länken till den under finalerna: <a href="https://youtu.be/TN25-dyGufg">https://youtu.be/TN25-dyGufg</a></p>
<p> </p>
<p>Här kan samtliga sändningar som gjorts under VM ses i efterhand: <a href="http://www.youtube.com/eriksafsten">http://www.youtube.com/eriksafsten</a></p>
  
  <div class="text-gray-400"> Publicerad: 2015-09-26</div>
  

    </main>

</body>

</html>