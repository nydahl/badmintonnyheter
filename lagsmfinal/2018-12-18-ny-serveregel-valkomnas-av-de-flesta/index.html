<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Ny serveregel välkomnas av de flesta</h1>
  <div class="mb-2 text-xl">Från nyår införs den nya serveregeln på en lång rad tävlingar. Bland annat på RSL Swedish Open i Lund i januari. Både ledare, spelare och domare är försiktigt positiva till förändringen.
  </div>
    <p><em>Bilden ovan: Sveriges internationella domare Åsa Sahlberg vid mätinstrumentet som hjälper domarna att bedöma serven. </em></p>
<p>Sedan i mars har Badminton World Federation (BWF) testat en serveregel med en fast servehöjd. Regeln säger följande: Vid serve ska hela bollen befinna sig lägre än 1,15 meter från marken då den slås från spelarens racket.</p>
<p>Testet bedöms ha fallit väl ut, och från den 1 januari 2019 införs regeln vid i princip alla större internationella seniortävlingar. Både sådana som sorterar under BWF och Badminton Europe (BEC). Regeln införs också vid internationella juniortävlingar.</p>
<p>Den nya regeln ersätter den gamla välkända serveregeln där det talades om att ”hela bollen ska vara under servarens midja när bollen träffas av servarens racket”,  ”midjan anses vara en tänkt linje runt kroppen, i höjd med servarens nedersta revben”, och att ”skaftet på servarens racket ska peka nedåt när bollen träffas”.</p>
<p>Det finns två huvudskäl till förändringen. För det första ska det bli lättare för domarna att kontrollera vilka servar som är korrekta. För det andra får inte riktigt långa spelare samma fördel vid serven som tidigare.</p>
<p>För underlätta domarnas arbeta har BWF tagit fram ett mätinstrument. Förenklat kan det beskrivas som ett pinne med två fastsatta plexiglasskivor. På vardera glasskivan sitter det ett markerat streck. När domaren riktar blicken genom glasskivorna mot servaren och de två strecken blir ett bildas en siktlinje 1,15 meter över marken. </p>
<p>Varje servedomare ska ha två mätpinnar till hands så att de inte ska behöva flytta pinnen hela tiden när serven byte sida.</p>
<p>Åsa Sahlberg har som internationell domare varit med om att döma med den nya serveregeln vid flera tävlingar. Hon är positiv till den nya regeln.</p>
<p>– Först var jag tveksam med nu gillar jag förändringen. Det är bra att vi domare har en exakt höjd att hålla oss till. Det gör att våra bedömningar blir mer lika och därmed blir det också enklare för spelarna, säger hon.</p>
<p>Mätinstrumenten håller också på att bli bättre.</p>
<p>- Vi domare har gett feedback under provperioden och nu utvecklas till exempel mätinstrumenten genom att de två strecken blir i olika färger vilket gör det enklare för oss, berättar Åsa Sahlberg.</p>
<p>Jonas Herrgårdh, sportchef på Svenska Badmintonförbundet, är också försiktigt positiv till nyordningen:</p>
<p>– Den gamla regeln var svår för domarna. Bra om förändringen underlättar deras bedömning, säger han.</p>
<p>Sveriges högst rankade dubbelpar Emma Karlsson/Johanna Magnusson har spelat tävlingar med den nya regeln.</p>
<p>- Eftersom jag inte är så lång påverkas jag knappast, säger Johanna. Det är till och med så att förändringen är positiv för mig. Jag kan nästan höja serven lite.</p>
<p>– Men en konsekvens är att en del spelare har börjat svipserva flackare och det gillar inte jag, säger Johanna.</p>
<p>Det finns också en komplikation med den nya regeln. Med dagens mätinstrument blir det svårare att döma serve om man enbart har huvuddomare – eftersom det inte går att göra en siktlinje från huvuddomarstolen.  Detta påverkar juniortävlingarna där det inte finns krav på servedomare förrän i semifinalerna. Det är ännu inte klart hur BEC och BWF tänker sig att lösa det här problemet, men det kan bli så att de gamla servereglerna tillämpas så länge det bara finns huvuddomare.</p>
<p>  </p>
  
  <div class="text-gray-400"> Publicerad: 2018-12-18</div>
  

    </main>

</body>

</html>