<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Sydkorea bröt den kinesiska dominansen</h1>
  <div class="mb-2 text-xl">Kina gick för sin sjunde raka titel i Sudirman Cup. Men ett ungt och oprövat Sydkorea lyckades besegrade Kina i finalen och vinna turneringen för första gången sedan 2003.
  </div>
    <p><em>Bild: Choi Solgyu (till höger) and Chae Yoo Jung firar efter att ha avgjort finalen mot Kina. Foto: BadmintonPhoto/Mikael Ropars.</em></p>
<p>De tiofaldiga Sudirman Cup-mästarna Kina var storfavorit då de gick upp till final mot Sydkorea under söndagen. Det började också bra för kineserna som ledde matchen med både 1-0 och 2-1. Kinas herrdubbel-stjärnor Fu Haifeng/Zhang Nan besegrade planenligt koreanerna Choi Slogyu/Seo Seung Jae i två set efter 42 minuters spel.</p>
<p>Sydkorea utjämnade till 1-1 genom Sung Ji Hyun i damsingel innan olympiske mästaren Chen Long i herrsingel återtog den kinesiska ledningen.</p>
<p>Därefter tog koreanerna greppet om matchen. Med starkt defensivt spel fick Sydkoreas Chang Ye Na/Lee So Hee sina kinesiska motståndare att tappa poäng. Efter ett jämnt första set som koreanerna vann med 21-19 så kunde de även vinna andra set med 21-13 mot frustrerade kinesiskor på andra sidan nät.</p>
<p>Mixeddubbelparet Chae Yoo Jung/Choi Solgyu slog sedan spiken i den kinesiska kistan genom ny seger i två set med siffrorna 21-17, 21-13.</p>
<p>Sydkoreas nytillträdde coach Kang Kyung Jin var överlycklig efter att laget bärgat Sudirman Cup-titeln för första gången på 14 år.</p>
<p>− Det är ett mirakel. Det här kan bli en ny vändpunkt för koreansk badminton, säger han till BWF:s hemsida.</p>
<p>Det unga och relativt orutinerade Sydkorea med många tonåringar i laget slöt sig samman när det gällde som mest.</p>
<p>− Innan turneringen blev vi kallade ett svagt lag. Men vi försökte bygga upp vår laganda, vi jobbade tillsammans och trodde att vi kunde göra det, fortsätter Kang. Kyung Jin.</p>
<p>Våra nordiska grannar Danmark tog sig vidare från gruppspelet efter seger mot Indien och en knapp förlust mot Indonesien. Men i kvartsfinal tog det stopp mot Thailand som vann med 3-2.</p>
<p>Turneringens stora negativa skräll var att Indonesien slogs ut redan i gruppspelet. Det blev bara två matcher för indonesierna som förlorade med 1-4 mot Indien och vann knappt mot Danmark (3-2) – resultat som alltså inte räckte till avancemang.</p>
<p>Sedan Sudirman Cup startade 1989 har Kina tagit hem titeln hela tio gånger. Turneringen spelas vartannat år och Indonesien, som vunnit en gång, och Sydkorea är de övriga nationer som stått som segrare. Årets seger innebär att Sydkorea tog sitt fjärde guld på Sudirman Cup.</p>
<p><a href="http://bwfbadminton.com/news/" target="_blank">Läs mer om Sudirman Cup på BWF:s hemsida</a></p>
<p><a href="http://bwf.tournamentsoftware.com/sport/matches.aspx?id=9D5AE85E-5686-4389-95E6-D700293D2329" target="_blank">Här hittar du samtliga resultat från Sudirman Cup</a></p>
  
  <div class="text-gray-400"> Publicerad: 2017-05-29</div>
  

    </main>

</body>

</html>