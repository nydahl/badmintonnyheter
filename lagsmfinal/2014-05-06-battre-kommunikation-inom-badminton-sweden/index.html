<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Bättre kommunikation inom Badminton Sweden.</h1>
  <div class="mb-2 text-xl">Badminton Swedens styrelse har beslutat att satsa mer på kommunikation. På att göra den mer professionell, lockande och stimulerande. Därför anlitar förbundet Jonathan Falck, före detta chefredaktör för Göteborgs-Posten, som konsult.
  </div>
    <p>Badminton Swedens  styrelse har beslutat att satsa mer på kommunikation. <br />På att göra den mer professionell, lockande och stimulerande. Därför anlitar förbundet Jonathan Falck, före detta chefredaktör för Göteborgs-Posten, som konsult.</p>
<p> </p>
<p>Han ska under sommaren och hösten arbeta fram en plan för hur kommunikationen inom Badmintonsverige ska förbättras, och för hur budskapen ska nå en bredare publik och etablerade medier. Jonathan ska också ta fram digitalt utbildningsmaterial och utbilda bland annat förbundspersonal och föreningsutvecklare i kommunikation och journalistik.</p>
<p> </p>
<p><em>"- Vi är glada att kunna anlita Jonathan med hans breda medieerfarenhet , liksom hans brinnande intresse och kunskap om badminton. säger förbundschefen Thomas Angarth."</em></p>
<p><em><br /></em></p>
<p><strong>Vem är då Jonathan Falck? Här nedan presenterar han sig.</strong></p>
<p> </p>
<p><strong>”Jag ser fram emot jobbet”</strong></p>
<p>Ett drömuppdrag! Så känner jag för det arbete som jag ska utföra för SBF. Och det är inte konstigt – här får jag som journalist och badmintonälskare jobba med två saker som jag brinner för.</p>
<p> </p>
<p>Först lite om min bakgrund inom journalistik och kommunikation. Jag har arbetat som journalist sedan slutet av 1970-talet. Först som reporter och därefter som arbetsledare på en mängd olika positioner – främst på Göteborgs-Posten (GP) och dessförinnan kvällstidningen GT. Jag har haft förmånen att få arbeta både med nyhetsjournalistik och med längre granskande reportage, och att göra det inom flera olika ämnesområden som politik, ekonomi, utland, nöje och sport.</p>
<p> </p>
<p>I 17 år har jag varit i ledande position på GP, Sveriges näst största morgontidning med nästan 700 000 läsare. Först fem år som redaktionschef, och sedan tolv år som chefredaktör och ansvarig utgivare. Det innebär att jag har haft glädjen att få vara med om många oerhört spännande och utmanande år.</p>
<p> </p>
<p>Under den här tiden utvecklade vi papperstidningen från det stora otympliga ”fullformatet” till dagens mindre och mer lätthanterliga tabloidformat. Under de här åren skedde den digitala revolutionen, som fullkomligt har vänt upp och ner på medielandskapet. I dag kan medierna nå läsarna dygnet runt, var, när och hur läsarna vill.  Dygnet runt-publiceringarna ställer i dag helt andra krav på medieproduktionen, och det har varit enormt intressant att arbeta med att få ut GP på en mängd digitala plattformar; som nätet, mobilen och läsplattan. Samtidigt har vi lärt oss att använda nya uttrycksformer och berättartekniker som rörlig bild, ljud, animerad grafik etc.</p>
<p> </p>
<p>De två senaste åren har jag arbeta som redaktionell rådgivare inom Stampenkoncernen, ägarbolaget till bland annat Göteborgs-Posten och ett trettital andra tidningar i Väst- och Mellansverige, många framgångsrika nätsajter som Svenska Fans och Familjeliv, och även ett stort antal tryckerier. Inom koncernen har jag jobbat med redaktionell utveckling och samordning. Numera arbetar jag som konsult inom kommunikation, journalistik och ledarskap.</p>
<p> </p>
<p>Jag är också hopplöst förälskad i badminton, och har ett långt förflutet i sporten både som spelare, tränare och ledare. Jag har verkat inom Åby Badmintonklubb i Mölndal i nästan 30 år. Var en halvdan A-spelare när det begav sig, har dock spelat division 1, tagit ett brons i veteransingel, tränat både ungdomar och seniorer och varit styrelseledamot inklusive ordförande i klubben. Dock gjorde arbetet som chefredaktör att jag var tvungen att trappa ner på mitt badmintonengagemang, vilket kändes lite tråkigt.</p>
<p> </p>
<p>Så det var inte konstigt att jag tände på alla cylindrar när chansen nu öppnade sig att kunna få arbeta med att förbättra kommunikationen i Badmintonsverige.</p>
<p> </p>
<p>Jag tror att det går att göra mycket med tämligen enkla medel. Badminton Swedens sajt ser jag som nyckel till framgång. Den ska göras så lockande och intressant att alla inom Badmintonsverige regelbundet ska gå in där. Sajten ska vara både informativ, intressant och underhållande att läsa. Den ska också väcka etablerade mediers intresse.</p>
<p> </p>
<p>Jag börjar mitt arbete nu i maj, och jag gör det framför allt genom att lyssna på synpunkter på dagens kommunikation och hur den kan förbättras. Jag kommer att prata med många nyckelpersoner inom Badmintonsverige. Jag hoppas också att ni som spontant tycker något kontaktar mig snarast möjligt. Ni är hjärtligt välkomna med era synpunkter.</p>
<p> </p>
<p>Det är bara att ringa, telnr 0705624274, eller mejla till <a href="mailto:jonathanfalck4@gmail.com">jonathanfalck4@gmail.com</a></p>
<p> </p>
<p>Alla steg i arbetet med att ta fram kommunikationsplanen tas i tät dialog med styrelsen, förbundspersonalen och förbundsutvecklarna.</p>
<p> </p>
<p><em>Vi hörs!</em></p>
<p><em>Jonathan Falck</em></p>
<p> </p>
<p><span style="text-decoration: underline;"><strong>Faktaruta:</strong></span></p>
<p>Namn: Jonathan Falck</p>
<p>Aktuell: Ska arbeta fram en kommunikationsplan för Badmintonsverige.</p>
<p>Ålder: 59</p>
<p>Bor: Göteborg</p>
<p>Familj: Gift med Ann Katrin Ljung, journalist på Expressen, och två vuxna barn.</p>
<p>Favoritsport: Badminton</p>
<p>Favorithobby: Segling</p>
<p>Bästa egenskaper: Erfarenhet och envishet</p>
<p>Motto i livet: Jag säger som min pappa: ”Oroa dig inte, det ordnar sig aldrig!”</p>
  
  <div class="text-gray-400"> Publicerad: 2014-05-06</div>
  

    </main>

</body>

</html>