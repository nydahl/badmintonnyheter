<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Bra start för Fyrisfjädern</h1>
  <div class="mb-2 text-xl">Fyrisfjädern övertygade i den första matchen i gruppspelet i Europacupen för klubblag. Uppsalalaget slog de schweiziska mästarna Team Argovia med 4-1 på onsdagskvällen.
  </div>
    <p>Det var en viktig första match för Fyrisfjädern i Europacupen, som avgörs den här veckan i italienska Milano. Eftersom gruppen består av tre lag och de två första går vidare betydde vinsten att Fyrisfjädern redan nu är klart för kvartsfinal.</p>
<p>- Jag är nöjd med spelarnas prestation. En första match är alltid svår. En ny hall, lite extra nerver etc. Men vi spelade stabilt, säger lagledaren Peter Kapetz.</p>
<p>Eftersom lagets herrsingeletta Henri Hurskainen är skadad spelade Mattias Borg singel i hans ställe. Och Mattias gjorde det bra. Han vann med 2-1 i set mot Pedro Martins.</p>
<p>- Mattias spelade säkert och klokt i första och tredje set. Bra att han samlade ihop sig efter att andra setet runnit i väg alldeles för snabbt.</p>
<p>Torsdag kl 14 väntar en betydligt svårare motståndare - de franska mästarna Issy Les Moulineaux, som är toppseedat i turneringen.</p>
<p>Det franska laget vann också mot schweizarna med 4-1, så matchen mot Fyrisfjädern avgör vem som tar hem gruppsegern.</p>
<p>– Vi vill gärna vinna eftersom det ger en lättare resa i kvartsfinal och semifinal, säger Peter Kapetz.</p>
<p>Men det franska laget har många starka spelare.</p>
<p>- Det blir en mycket tuff uppgift, och alla måste spela på topp för att vi ska vinna. Men jag tycker att vi har chans att vinna flera matcher, speciellt på herrsidan, säger Peter.</p>
<p><strong>Resultatet Fyrisfjädern – Team Argovia match för match:</strong></p>
<p>MD Nico Ruponen/Amanda Högström – Silvan Furrer/Chantal Von Rotz 21-11, 21-8.</p>
<p>HS Mattias Borg – Pedro Martins 21-13, 7-21, 21-14.</p>
<p>DS: Rebecca Kuhl – Ronja Stern 8-21, 16-21.</p>
<p>HD: Richard Eidestedt/Nico Ruponen – Nikita Khakimov/Tobias Kuenzi 22-20, 21-19.</p>
<p>DD: Emelie Fabbeke/Moa Sjöö – Ronja Stern/Chantal Von Rotz 21-18, 21-10.</p>
<p><a href="http://www.badmintoneurope.com/cms/default.aspx?clubid=4685&cmsid=239&pageid=5381&m=4743358">Läs mer om tävlingen här</a></p>
<p><a href="http://www.tournamentsoftware.com/sport/draws.aspx?id=B4E6AB00-0CE9-489C-9B8F-3F4DCFB8A178">Följ resultaten här</a></p>
<p><a href="http://badmintoneurope.com/cms/?&pageid=6502">Här hittar du en historisk översikt över Europacupen</a></p>
<p> </p>
<p> </p>
  
  <div class="text-gray-400"> Publicerad: 2017-06-21</div>
  

    </main>

</body>

</html>