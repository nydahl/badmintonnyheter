<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Regerande mästarna för starka för unga Umeå</h1>
  <div class="mb-2 text-xl">På tisdagskvällen avslutades den andra omgången av Badmintonligan när IFK Umeå tog emot Halmstad. Det var en repris på förra årets semifinal, dock med en helt ny uppsättning spelare för hemmalaget.
  </div>
    <p><em>Bild: Halmstad poserar efter segern mot IFK Umeå. Från vänster Irine Andersen, Niclas Rosengren (lagledare), Mikkel Mikkelsen, Elisa Melgaard, Filip Suwanphingkha och Felix Burestedt. Foto: Halmstad BMK.</em></p>
<p>IFK Umeå har inför denna säsong gjort en uttalad satsning på unga spelare som bor och tränar i Umeå. Detta har inneburit att många spelare bytts ut och när Halmstad idag kom på besök var det ett helt nytt lag Umeå ställde på banan jämfört med det lag som spelade slutspel i våras.</p>
<p>Frågan var hur detta unga lag med en medelålder på 18 år (Jonathan Forsberg borträknad) skulle stå sig mot svenska mästarna Halmstad. Svaret blev - helt okej.</p>
<p>I de två inledande dubbelmatcherna hängde Ronak Olyaee/Malena Norrman och Johan Azelius/Jonathan Forsberg med Halmstads betydligt högre rankade spelare riktigt bra. Men som ofta när man möter bättre spelare tenderar de enkla misstagen att bli för många. Så blev det även i kväll, vilket gjorde att dubbelmatcherna till slut gick till bortalaget.</p>
<p><span>– </span>Vi är inte långt borta i en del matcher idag. Det fanns bra intentioner i dubblarna, sa IFK Umeås lagledare Kenneth Forsberg.</p>
<p><span>– U</span>meå gör det bra och deras damdubbel ställer till problem för Irina och Elisa som inte spelat ihop innan, berömde Halmstads lagledare Niclas Rosengren. <br /> <br /> Därefter var det dags för singlarna och här gjorde Umeås Johan Azelius en riktigt bra match i herrsingel 2 när han slog Filip Suwanphingkha med 3-1 i set. Johan Azelius (född 2000) vann JSM förra säsongen och blir en intressant spelare att följa de närmaste åren.</p>
<p><span>– </span>Johan Azelius imponerar och kommer att ställa till det för många i herrsingel 2 i år, sa Halmstads lagledare Niclas Rosengren.</p>
<p>I den två andra singlarna var Halmstads toppspelare Felix Burestedt och Irine Andersen alldeles för starka för sina motståndare i Umeå och vann båda i tre snabba set.</p>
<p>I mixeddubbeln mönstrade Halmstad sitt bästa mixedpar Mikkel Mikkelsen/Elisa Melgaard och det var en nivå för tufft för Malena Norrman/Jonathan Forsberg som ändå gjorde en godkänd insats.</p>
<p>Mikkel Mikkelsen, som är Danmarks högst rankade mixedspelare, har nu vunnit fyra matcher denna säsong av Badmintonligan, en bedrift han är ensam om i ligan. </p>
<p><span>– </span>Idag var vi det bättre laget och det kändes tryggt hela vägen. Elisa Mellgaard imponerade med riktigt starkt dubbel- och mixedspel. Kul att hon fick fira sin födelsedag idag med två vinster, sa Niclas Rosengren, lagledare för Halmstad.</p>
<p><span>– </span>På det stora hela är jag ändå nöjd. Det är här vi är just nu. Det är bara tillbaka och träna, konstaterade IFK Umeås lagledare Kenneth Forsberg.</p>
<p>Resultat:</p>
<p><strong>IFK Umeå - Halmstad 1-5. <br /></strong><br /><a href="https://www.scoreboardlive.se/tournament/show/799">Här visas resultaten i alla delmatcher. </a> </p>
  
  <div class="text-gray-400"> Publicerad: 2019-09-17</div>
  

    </main>

</body>

</html>