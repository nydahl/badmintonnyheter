<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ungt Sverige siktar mot kvartsfinal på EM</h1>
  <div class="mb-2 text-xl">Lag-EM i Kazan står på schemat för de svenska landslagsdamerna. Med Danmark som storfavorit i gruppspelet har Sverige siktet inställt på att bli en av de två grupptvåor som går vidare till kvartsfinal.
  </div>
    <p>Lag-EM pågår 13-18 februari i ryska Kazan – samma plats där mästerskapet avgjordes för två år sedan. Danmark, Island och Israel är de länder som Sverige inledningsvis ställs mot i gruppspelet. Ett mästerskap dit Sverige kommer med en ungdomlig och stark trupp bestående av Clara Nistad (Täby), Amanda Högström (Fyrisfjädern), Johanna Magnusson (Aura), Emma Karlsson (Aura) och Ashwathi Pillai (Täby).</p>
<p class="xmsonormal">− Vi har intressanta och duktiga spelare i vårt lag. Det är en väldigt ung trupp av spelare som inte har så mycket erfarenhet från seniormästerskap. Vi har två damdubbelpar som har en bra nivå i Europa, men vi är lite svagare på singelsidan. Tyvärr har vi haft lite problem med skador innan EM, säger Jonas Herrgårdh.</p>
<p class="xmsonormal">Täbys Rebecca Kuhl tvingades lämna återbud i sista stund på grund av en skada. Eftersom det stod klart tätt inpå mästerskapet har det inte varit möjligt att plocka in en ersättare.</p>
<p class="xmsonormal">EM-matcherna spelas i fem delmatcher varav två i damdubbel och tre i damsingel. I dubbel ställer Sverige upp med tvåfaldiga svenska mästarna Emma Karlsson/Johanna Magnusson samt Amanda Högström/Clara Nistad som var och en besitter mer rutin trots att de är ett nykomponerat par för denna säsong.</p>
<p class="xmsonormal">Lagen är indelade i sex grupper där vinnarna och de två bästa grupptvåorna tar sig till kvartsfinal.</p>
<p class="xmsonormal">− Vi har en mycket tuff gruppmotståndare i Danmark, men jag ser möjlighet att komma tvåa i gruppen med en bra siffra på plus i delmatcher efter vinster mot Israel och Island som vi ska försöka slå med 5-0, säger Jonas Herrgårdh.</p>
<p>Sverige inleder EM-spelet redan på tisdag då Danmark står för motståndet. Sen följer dubbla matcher under onsdagen mot Island och Israel. Slutspelet inleds på fredagen med kvartsfinaler.</p>
<p class="xmsonormal">− Målsättningen för alla lagmästerskap är topp åtta-placering. Vi vill även ge våra unga spelare så mycket erfarenhet av mästerskap som möjligt inför kommande år, säger Herrgårdh.</p>
<p>Lag-EM spelas samtidigt för både damer och herrar. Sverige finns dock enbart representerade på damsidan i detta mästerskap. Totalt finns 53 dam- och herrlag i Kazan för att göra upp om titeln som Europas bästa nation.</p>
<p>Under Lag-EM kommer Amanda Högström och Clara Nistad att rapportera från resan och tävlingarna via Instagram – <a href="https://www.instagram.com/badmintonsweden/" target="_blank">missa inte att följa Badminton Sweden där!</a></p>
<p><a href="https://bwf.tournamentsoftware.com/sport/matches.aspx?id=388325EE-F35A-4A7F-8294-AF9D60F228A8" target="_blank">Här hittar du lottningar och resultat från lag-EM</a></p>
<p><a href="http://www.laola1.tv/en-int/livestream/2018-02-13-badminton-bec-european-team-championships-court-1-lde" target="_blank">Lag-EM kommer att streamas direkt - du ser matcherna här</a></p>
<p>Även individuella EM för U15 spelas i Kazan 16-18 februari. Där finns följande sex svenska spelare på plats: Thea Roslin (Trollhättan), Sofia Reidy (VF), Richard Jin (GBK), Khushi Harakamani (GBK), Eric Ramstedt (Täby), Adam Elmfeldt (Askim).</p>
<p><a href="https://bwf.tournamentsoftware.com/sport/matches.aspx?id=0C644792-CF27-44B4-9524-7A738F5931F9" target="_blank">Du hittar mer om tävlingen här</a></p>
  
  <div class="text-gray-400"> Publicerad: 2018-02-12</div>
  

    </main>

</body>

</html>