<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Spännande badmintonturnering väntar i European Games</h1>
  <div class="mb-2 text-xl">Under nio dagar i slutet av juni genomförs European Games i Minsk. Detta europeiska ”mini-OS” har femton olika sporter på programmet. Badmintonturneringen har ett mycket starkt startfält och avgörs mellan den 24-30 juni.
  </div>
    <p><em>Foto: Anna Bernholm (judo) var svensk fanbärare under invigningen.</em></p>
<p>Invigningen av historiens andra European Games hölls fredagen den 21 juni på Dinamo Stadion i Minsk. Bland de sporter som är med i denna upplaga av European Games märks bland annat cykling, gymnastik, bordtennis, friidrott, brottning och badminton. Den svenska truppen består av totalt 48 aktiva, varav tre badmintonspelare. Felix Burestedt tävlar i herrsingel och Johanna Magnusson/Emma Karlsson i damdubbel.</p>
<p>Startfältet ser på förhand starkt ut och i samtliga kategorier kommer många av de allra bästa europeiska spelarna att delta och badmintontävlingen får därmed något av inofficiell EM-status. Till spel kommer exempelvis danska toppspelarna Mia Blichfeldt och <span>Kim Astrup/</span><span>Anders Skaarup Rasmussen samt engelska paret Chris Adcock/Gabrielle Adcock.</span></p>
<p>Turneringen, som avgörs i arean Falcon Club, inleds med ett gruppspel där spelarna får möta tre olika motståndare. För att gå vidare till åttondelsfinal (herrsingel) eller kvartfinal (damdubbel) gäller det att komma sämst tvåa i sin grupp.</p>
<p>Felix Burestedt inleder måndagen den 24 juni (ca kl 17.30) mot <br />Artem Pochtarov från Ukraina. Det blir det första mötet mellan de två spelarena. </p>
<p>Även Johanna och Emma börjar på måndag (ca kl 13.00) och får då ta sig an en tuff motståndare, i form av det ryska paret Bolotova/Davletova som är rankade på plats 23 i världen. De tre tidigare mötena mellan paren har slutat med rysk seger. Emma och Johanna får därefter möta ett par från Ukraina följt av ett par från Italien.</p>
<p>Under hela turneringen kommer Johanna och Emma rapportera sina upplevelser från European Games på Badminton Swedens Instagram: <br /><a href="https://www.instagram.com/badmintonsweden/?hl=sv">https://www.instagram.com/badmintonsweden/?hl=sv</a></p>
<p>Spelschema och resultat: <a href="https://www.flashscore.se/badminton/bwf-herrar/european-games/">EUROPEANGAMES</a></p>
  
  <div class="text-gray-400"> Publicerad: 2019-06-23</div>
  

    </main>

</body>

</html>