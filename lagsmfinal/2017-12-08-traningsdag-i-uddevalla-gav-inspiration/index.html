<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Träningsdag i Uddevalla gav inspiration</h1>
  <div class="mb-2 text-xl">Åldern 18-25 är en period då många slutar med badminton. För att fånga upp den gruppen av spelare ordnade Lars Widengård på Uddevalla BMK en träningsträff med ungdomar från hela regionen.− Det var ett litet startskott, säger han.
  </div>
    <p>Söndag 26 november samlades femton badmintonungdomar i åldrarna 16-26 för en träningsdag i Uddevalla. Initiativtagare till träffen var Lars Widengård på Uddevalla BMK som såg att det behövdes en träff för just den gruppen spelare som befinner sig under elitnivå.</p>
<p>− Man märker att de är färre och färre i åldern 18-25 som blir kvar inom sporten i sina föreningar. De får ofta träna med yngre spelare och får därför inte rätt sparring och inte den nivå på träning som de behöver. Min tanke var att samla ihop dessa spelare för en dag med träning och inspiration, säger Lars.</p>
<p>Han pratade först med Västra Götalands idrottsförbund som nappade direkt och sköt till de medel som behövdes. Även Wiktor Weiberg och fystränaren Thomas Johansson kontaktades för att vara med som instruktörer.</p>
<p>Till träffen kom spelare från Uddevalla, Orust, Stenungsund, Valbodalen och Åminton. Sammanlagt femton spelare i åldrarna 16-26, tolv killar och tre tjejer. Träningsdagen organiserades i två + två timmar där ett fyspass med Thomas Johansson var en del.</p>
<p>− Han hade tagit reda på Badminton Swedens fysprofil och utgick från den. Spelarna fick med sig en hel del tankar om hur man kan träna för att bli både starkare och mer explosiv, säger Lars Widengård.</p>
<p>Målet är att inte tappa dessa spelare från sporten och att de ska fortsätta inom föreningarna på något sätt, som spelare, ledare eller tränare i framtiden. Förhoppningen är att det blir fler träffar framöver.</p>
<p>− Det här var ett litet startskott. Alla spelare på plats var väldigt nöjda med dagen och sa att de ville fortsätta. Tanken är att vi ska kunna arrangera nästa träff i början på nästa år för att sedan fortsätta med det ett par år fram, säger Lars.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/traff-i-uddevalla2.jpg?w=595&h=327" height="327" width="595" /></p>
<p><em>Deltagarna bjöds på ett svettigt fyspass som gav inspiration till att bygga muskler specifika för badminton.</em></p>
  
  <div class="text-gray-400"> Publicerad: 2017-12-08</div>
  

    </main>

</body>

</html>