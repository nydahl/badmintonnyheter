<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vinst med 5-0 mot Island</h1>
  <div class="mb-2 text-xl">Sverige gör en stabil match mot Island och vinner med 5-0 på EM (damer/lag) och tappar inga set.
  </div>
    <p>I dag var pressen på de svenska tjejerna i laget att gå ut mot Island och vinna matcherna. Detta klarade spelarna av på ett mycket bra sätt.</p>
<p>Efter lite nervöst spel mot en helt okej motståndare i första singeln, kom Ashwathi Pillai igång bättre i andra set och vann mot Margret Johannsdottir med 21-19, 21-11.</p>
<p>I andra singeln spelade Emma Karlsson lugnt och tryggt. Bra variation och kontroll på risknivå, vinst med 21-10, 21-8 mot Sigridur Arnadottir.</p>
<p>I tredje singeln visade Johanna Magnusson direkt från start att hon kände sig starkare på banan än dagen innan. Högt tempo och bra slag gjorde det svårt för motståndaren, som aldrig fick chansen att komma in i matchen. Vinst med 21-8, 21-4 mot Thorunn Eylands.</p>
<p>Amanda Högtröm/Clara Nistad hade inga problem i sin dubbel mot ett bra kämpande isländskt par Margret Johansdottir/Sigridur Arnadottir, vinst med 21-8, 21-12.</p>
<p><em>(Bild Clara Nistad/Amanda Högström, Foto Mark Phelan/Badminton Europe)</em></p>
<p>Den femte matchen vanns av Johanna Magnusson/Emma Karlsson, som inte behövde lägga in högsta växeln mot Thorunn Eylands/Aran Karen Johansdottir. Siffrorna blev till slut 21-8, 21-9.</p>
<p>Nu väntar en viktig match mot Israel, rysk tid 19:00.</p>
<p>Chansen finns fortfarande att bli en av de två bästa grupptvåorna och plats i kvartsfinalspelet, men då behövs det en vinst mot Israel och helst med 5-0, sedan beror det även på resultaten i de andra grupperna. </p>
<p>Sverige-Israel spelas klockan 17.00 svensk tid. <a href="http://www.laola1.tv/de-at/channel/bec-european-team-championships" target="_blank">Du ser matchen i direktsändning här</a></p>
<p><a href="https://bwf.tournamentsoftware.com/sport/draw.aspx?id=388325EE-F35A-4A7F-8294-AF9D60F228A8&draw=9" target="_blank">Här hittar du resultat och tabell</a></p>
<p>Du kan också följa landslaget närmare genom att <a href="https://www.instagram.com/badmintonsweden/" target="_blank">följa Badminton Sweden på Instagram</a>. Där kommer Amanda Högström och Clara Nistad att uppdatera under lag-EM.</p>
<p><img alt="" src="http://iof1.idrottonline.se/globalassets/svenska-badmintonforbundet---/euro-centerseniorlandslag/bilder-senior/hemsida/emma_johanna-2-liten.jpg?w=396&h=264" height="264" width="396" /></p>
<p>Johanna Magnusson/Emma Karlsson (Foto: Mark Phelan)</p>
<p><img alt="" src="http://iof1.idrottonline.se/globalassets/svenska-badmintonforbundet---/euro-centerseniorlandslag/bilder-senior/hemsida/ashwathi4-liten.jpg?w=396&h=264" height="264" width="396" /></p>
<p>Ashwathi Pillai (Foto: Mark Phelan)</p>
  
  <div class="text-gray-400"> Publicerad: 2018-02-14</div>
  

    </main>

</body>

</html>