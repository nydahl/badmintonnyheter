<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">SBL blir Badmintonligan</h1>
  <div class="mb-2 text-xl">Glöm SBL. Nu byter Sveriges högsta serie namn till Badmintonligan. Dessutom lanseras ny logotyp och ny hemsida.− Badmintonligan säger direkt vad det handlar om. Vi gör det tydligare för publik och sponsorer, säger förbundschef Tomas Sandö Brandt.
  </div>
    <p>Sveriges högsta liga i badminton får ett lyft inför säsongen 2018/2019. Med ett nytt namn, en ny logotyp och en ny hemsida tar Badmintonligan ytterligare ett kliv för att möta publiken. Efter flera säsonger under namnet Svenska Badmintonligan - med förkortningen SBL - byter serien nu namn till Badmintonligan.</p>
<p>− Identiteten på Sveriges högsta liga stärks med det enkla – ett namn som verkligen säger vad det gäller. Tillsammans med en ny tydlig logo hänger även det grafiska med i namnbytet, säger Erik Jonzon, representant för Föreningen Svensk Elitbadminton.</p>
<p>− SBL var för anonymt, Badmintonligan säger direkt vad det handlar om. Vi vill göra det tydligare för publik, media och sponsorer, säger Tomas Sandö Brandt, förbundschef på Svenska Badmintonförbundet.</p>
<p>Badmintonligan är serien där landets främsta lag möts i ett seriespel för att göra upp om SM-guldet. Säsongen 2018/2019 är det sju lag som slåss om titeln: Fyrisfjädern BMK, Halmstad BMK, IFK Umeå, Påvelunds TBK, Trollhättans BM, Täby BMF och Västra Frölunda BMK.</p>
<p>− Denna säsong har alla lag jobbat för att skapa starka och spännande lag. Det blir tuffare än på länge i Badmintonligan. Det ska bli spännande att se vilka som står i final i april, säger Erik Jonzon.</p>
<p>För att göra Badmintonligan än mer publikvänlig och lättillgänglig lanseras nu också den nya hemsidan <a href="http://www.badmintonligan.se/" target="_blank">www.badmintonligan.se</a>. Där kommer supportrar och media att kunna ta del av nyheter, tabell och resultat från ligan på ett enkelt och välpaketerat sätt. Till säsongen 2018/2019 har Badmintonligans logotyp även fått ett rejält layoutmässigt lyft.</p>
<p>Den 17 september startar Badmintonligan då de regerande mästarna Täby tar emot nykomlingarna Påvelund. Dagen därpå, 18 september, spelas ytterligare två matcher: Västra Frölunda-Fyrisfjädern och Halmstad-IFK Umeå. Trollhättan kliver in i spel 2 oktober då de ställs mot Västra Frölunda.</p>
<p>Sedan tidigare har även Svenska Badmintonförbundet slutit ett samarbetsavtal med SolidSport gällande streaming. I Svenska Badmintonförbundets kanal hos SolidSport kommer Badmintonligan att visas exklusivt.</p>
<p>− En målsättning för säsongen är att sända alla matcher via streaming genom vår nya samarbetspartner SolidSport. I och med detta kan man följa Badmintonligan var man än bor, säger Erik Jonzon.</p>
<p><strong>Länkar: </strong></p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/VictorBadmintonligan/" target="_blank">Badmintonligan.se</a></p>
<p><a href="https://solidsport.com/badmintonswe/category/badmintonligan" target="_blank">Sändningar från Badmintonligan via SolidSport</a></p>
  
  <div class="text-gray-400"> Publicerad: 2018-09-06</div>
  

    </main>

</body>

</html>