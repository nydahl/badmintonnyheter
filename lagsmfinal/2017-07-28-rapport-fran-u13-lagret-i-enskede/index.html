<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport från U13-lägret i Enskede</h1>
  <div class="mb-2 text-xl">Massor av träning, teori, sparring och glädje har stått på schemat för spelarna på Badminton Swedens landslagsläger för U13 i Enskede. Läs förbundskaptenerna Thomas Csiffarys och Veronica Österlunds sammanfattning av lägret.
  </div>
    <p><em>Bilden ovan: Hela U13-gänget på förbundets landslagsläger samlat.</em></p>
<p>Förbundets landslagsläger för U13 genomfördes den 22-27 Juli i Enskede Rackethall, Stockholm. Totalt deltog 12 killar och 12 tjejer från Malmö i syd till Umeå i norr. Lägrets huvudfokus har varit att samla spelare från hela landet som kommit långt i sin utveckling för att ge dessa: </p>
<p>- Träffa, lära känna och få relevant sparring mot jämnåriga spelare.</p>
<p>- Utbilda spelarna i grundläggande styrketräningsövningar för ben med skivstång.</p>
<p>- Ge dem en högre förståelse för andra faktorer runt omkring badminton som kommer spela roll för deras utveckling och prestation.</p>
<p>- Utbilda spelarna inom tekniska och taktiska dubbel/mixed-kvaliteter. </p>
<p>Spelarna på lägret hade varje dag två-tre badmintonpass på 1,5 - 2,5 timmars träning, styrketräningsutbildning varje dag 45 minuter, samt utöver det tre stycken kortare teoripass på 1 timma. Mellan badmintonpassen hann spelarna göra mycket annat roligt, såsom spela pingis, squash, tennis, brännboll och leka lekar. </p>
<p>Efter lägret kan vi konstatera att samtliga spelare klarar av att utföra knäböj med skivstång på ryggen, samt frivändningar med skivstång på ett korrekt utfört sätt.</p>
<p>I och med de tre teoripassen hoppas vi spelarna fått en högre förståelse för uppvärmning (när, hur, och varför), näringslära kopplat till badmintonspelande, samt träningslära i form av vilka andra kvaliteter utöver badmintonspel som man som spelare behöver träna som till exempel styrketräning, snabbhet, spänst och uthållighet. Spelarna fick även chansen att prova på träning för ovan nämnda kvaliteter praktiskt. </p>
<p>Den största delen av badmintonträningen har lagts på dubbel- och mixedkvaliteter - såväl tekniska som taktiska. Många timmar lades på defensiv, flackspel, serve-retur-3:e-4:e boll, samt positioner och ansvarsområden vid såväl serve som anfall och försvar. Men spelarna har även hunnit med att spela både lagturnering samt drillas i singel en del. </p>
<p>Lärdomen vi får ta med oss som ledare är att det är svårt för spelarna att klara av att fokusera till 100 procent genom alla långa dagar. Att placera aktiviteter på kvällspassen som krävde lite mindre fokus visade sig vara framgångsrikt!  </p>
<p>Tränare på lägret har varit FK U13 Thomas Csiffary & Veronica Österlund, samt de nyblivna europamästarinnorna i U19 Emma Karlsson & Johanna Magnusson. En väldigt häftig inspiration för spelarna att få träffa och lära känna våra duktiga spelare som kliver upp som seniorer nu i höst. Emma & Johanna har lägret igenom varit suveräna förebilder med sin professionalism och sin kunskap om vad som krävs för att nå dit de har kommit idag.   </p>
<p>********</p>
<p>Mer material om U13-lägret i Enskede hittar du på Badminton Swedens Facebook och Instagram. Läs också Emmas och Johannas blogg här på förbundssajten. I bloggen finns ett nytt inlägg bland annat om U13-lägret.</p>
  
  <div class="text-gray-400"> Publicerad: 2017-07-28</div>
  

    </main>

</body>

</html>