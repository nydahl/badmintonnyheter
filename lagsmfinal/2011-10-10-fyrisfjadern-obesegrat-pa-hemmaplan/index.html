<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fyrisfjädern obesegrat på hemmaplan</h1>
  <div class="mb-2 text-xl">Fyrisfjädern obesegrat på hemmaplan i årets serie. Vinst med 4-3 i kvällens match.
  </div>
    <p><span style="color: black;">Fyrisfjädern försatte ikväll chansen att knappa in på serieledande Malmö, då dessa "endast" vann med 4-3 mot Kista. Samma resultat presterade Fyrisfjädern mot gästande Carlskrona efter att Tim Foo och Anastasia Hirschfeld hade en matchboll  till 5-2 i den avgörande mixedmatchen som man inte lyckades vinna.</span></p>
<p><span style="color: black;">
<p><br />Matchen började på bästa vis med seger i Herrdubbel 1 för Gert Kunka/Andi Saputro i två raka set över Dennis von Dahn och Magnus Sahlberg. Tim Foo och Andi Hartono hade därefter inga som helst problem att vinna herrdubbel 2 över Martin Blom/Linus Conrad, tyvärr kunde inte Anastasia Hirschfeld och Amanda Högström vinna damdubbeln utan föll i tre set. Carlskrona utjämnade sedan till 2-2 efter säker seger för Magnus Sahlberg i herrsingel 1 mot hemmadebuterande Andi Saputro. </p>
<p> </p>
<p>Amanda Högström återgav hemmalaget ledningen med en säker seger i damsingel och Albin Hjelm, utsedd till matchens lirare, gav Fyrisfjädern segern i matchen via säker seger mot Dennis von Dahn på herrsingel 2. Tim Foo och Anastasia Hirschfeld hade sedan chansen  att avgöra tillställningen via seger i mixeddubbel och efter en trevande inledning med förlust i första set såg det ut som de återfunnit det spel som charmat hemmapubliken så många gånger. Tyvärr kunde man inte hålla spelet uppe i det tredje setet utan förlorade lite snöpligt med 10-11 i det tredje setet.</p>
</span></p>
<p>  </p>
<p><span style="color: black;">Hemmalaget väntar fortfarande på att kunna ställa upp med fullt lag, ikväll fanns ändå de flesta på banan och säsongsdebuterande Andi Hartono visade att hans kompetens som spelare finns kvar. I Larissa Grigas frånvaro - spel i Bulgarien - gjorde Anastasia Hirschfeld ( fd Kudinova) comeback, en comeback med mersmak även om det inte blev någon seger denna kväll.</span></p>
<p> </p>
<p>/Christer Olsson</p>
<p> </p>
<p> </p>
<p> </p>
<p> </p>
  
  <div class="text-gray-400"> Publicerad: 2011-10-10</div>
  

    </main>

</body>

</html>