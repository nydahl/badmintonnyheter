<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Omodern elitorganisation i SBF</h1>
  <div class="mb-2 text-xl">”Vi måste ha en produkt som är intressant för fler människor än de redan frälsta. Det kräver en sammanhållen, genomtänkt elitsatsning.” Det skriver Roger Johansson, Kalle Overgaard och Lalle Sologub i sitt debattinlägg inför Förbundsmötet i helgen.
  </div>
    <p><b>Bakgrund</b></p>
<p><em>Kvantitativa och kvalitativa mål</em></p>
<p>Svenska Badmintonförbundets (SBF) stolta devis ”Dubbelt så många och dubbelt så bra”, kommer den att kunna uppfyllas?</p>
<p>Antalet utövare kan vi räkna, men hur bra vi är måste bedömas och hur skall vi i så fall se förändringen till det bättre? Är det relativt den internationella nivån, dvs kommer vi inom en 5-årsperiod att gå från 41 nation till 20:e i världen och/eller från 20 till 10 i Europa? Eller är det att bli bäst i Sverige som är indikatorn? Dvs att bli bättre än de som fortfarande befinner sig på den nivå vi har idag? Det verkar vara den mest påtagliga inställningen idag att höja ”kvaliteten” genom att jämföra med sig själv, men det är också den mest bedrägliga.</p>
<p><em>Strategiska och konkreta mål</em></p>
<p>Vi behöver formulera strategiska mål som visar åt vilket håll vi skall gå för att på sikt nå en nivå bland de 20 bästa i världen. Alla skall kunna bedöma om projekt och olika satsningar, för oss i rätt riktning. Annars kan vi låta dem vara. Till detta skall vi ha konkreta mål som vi följer upp stegvis, år för år, med utvärderingar, analyser, bedömningar, justeringar och åtgärder för att säkerställa rörelseriktningen både för helheten och för den elitsatsande individen. Detta görs inte idag. <i>Man får inte avstå från analysen för att den är obekväm.</i></p>
<p><em>Varför finns vi till?</em></p>
<p>VI, det är: alla utövare av badmintonsporten, föreningar, distrikt och central organisation och vår uppgift är att tillsammans utveckla den ideella delen av organisationen. Den största delen av arbetet måste göras i föreningarna av alla dess frivilliga ledare.</p>
<p><em>Med vilken organisation och vilka resurser skall vi arbeta?</em></p>
<p>Bredd och volym kräver alltså arbete på basplanet - i föreningarna och därför måste resurser läggas där. Idrottslyftet är ett sådant exempel på resurser. Föreningarna måste också bli bättre på att klara sin egen administration och kommunikation både uppåt och nedåt vilket är en viktig del i detta arbete.</p>
<p>Vi måste ha en produkt som är intressant för fler människor än de redan frälsta. Det kräver en sammanhållen, genomtänkt, elitsatsning. Vi behöver en elitorienterad organisation där verksamheten samordnas mot det långsiktiga strategiska målet som ligger 5-10 år bort.</p>
<p>Till att börja med kan vi åtminstone hålla ihop alla verksamheter som skall leda till en elitnivå. Begreppet internationell med splittrade aktiviteter som vi har idag säger inget om elitens kvalitet. Därför skall vi snabbt organisera Verksamhetsområdet ElitBadminton, VoEB.</p>
<p><b> </b></p>
<p><b>Här är några exempel på vad som behöver göras omgående</b></p>
<p><em>Elitserien – vår viktigaste produkt</em></p>
<p>Efter att ha sett hur lite attraktiv elitserien är för föreningarna, är vi övertygade om att vi å ena sidan måste ta ett samlat grepp på badminton som elitidrott och å andra sidan utveckla badminton som välorganiserad idrott i vidaste bemärkelse. Elitseriens tillkortakommanden är en väckarklocka för vår elitverksamhet.</p>
<p><em> Våra andra produkter</em></p>
<p>Vilka är våra ”produkter” på elitnivå? Elitserien som vi redan nämnt, SM-tävlingar, SGP- tävlingar, RIG och NIU, landskamper och internationella tävlingar och kanske skall vi lägga till div 1.</p>
<p><em> Hur leds dessa verksamheter?</em></p>
<p><i>Elitserien </i>lever ett eget liv utanför förbundet där man inbillar sig att matcherna skall locka publik och sponsorer; en serie som är så ojämn att man vet resultaten i förväg eller där man med ett par inköp av internationella spelare kan vinna serien enkelt. Till vilken nytta? <i>Ta tillbaka ansvaret för elitserien till förbundet därför att det är vår viktigaste produkt och samordna verksamheten med andra elitinriktade verksamheter.</i></p>
<p>Vi måste också se till att de bästa lagen kan spela i elitserien. Nu är det bara de som har råd och som har korta resvägar till matcherna som går upp. Resten avstår med föregivande av ekonomiska skäl. Det är dystert!</p>
<p><i>RIG, NIU och ungdomssatsningar</i> har fått politiska inslag med maktspråk mot gymnasieungdomar om var de måste bo för att å vara med i landslag osv. Helt förkastligt. I stället bör alla kunna fortsätta att utveckla sitt badmintonkunnande samtidigt som man klarar kvalificerade gymnasiestudier och lever i relativ närhet till sin hemort och kan representera sin ursprungsförening. Vi bör ha som mål att ha ett RIG/NIU i närheten av varje elit- och div 1- förening med kvalificerade tränaruppsättningar där träningen är samordnad utifrån SBF:s uttalade målsättningar så att verksamheten har en gemensam röd tråd och ungdomars överbelastningsskador och andra skador elimineras.</p>
<p>SGP, SJP och andra tävlingar skall för deltagande individer ha tydliga mål och resultatmål som följs upp och utvärderas. Särskilt viktigt är detta för elitspelare i det nationella träningscentret (NTC) och i de tidiga senioråldrarna.</p>
<p><em>Verksamhetsområdet Elitbadminton bör inrättas</em></p>
<p>Vi bör skapa en organisation som kallas VoEB, dvs. Verksamhetsområdet Elitbadminton och där ingår elitserien (kanske med 6 lag), (kanske också div 1), det nationella träningscentret (NTC) med ungdomssatelliter, alla SM, SGP, landskamper, internationellt tävlande i badminton samt RIG och NIU, vilket möjliggör samordnad utveckling av spelare som i sin tur kräver samordnad utveckling av våra tränare och av verksamheten i våra gymnasieskolor, RIG o NIU. Det kräver faktiskt också en satsning på tävlingsarrangemang och internationellt gångbara tekniska funktionärer.</p>
<p>Vi måste snabbt sluta med att konkurrera med varandra med lokalpolitiskt klubbtänkande. Vi får aldrig en internationell elit den vägen. Vi syns inte internationellt längre i bemärkelsen vi gör inga synliga prestationer, vi sitter inte heller med i internationella styrelser, kommittéer och utvecklingsprojekt; alltså ”finns vi inte internationellt heller”. </p>
<p><em>Vi är på efterkälken</em></p>
<p>Vi skall sluta och skylla på den snabba internationella utvecklingen, att vi har otur i lottningen, att vi har skadade spelare osv. Att vi blir utslagna i första omgången i kanske 70% av matcherna är ju inte acceptabelt. Vi är helt enkelt inte tillräckligt väl förberedda för att tävla och hävda oss internationellt.</p>
<p><em>Fler föreningar i distrikten med fler medlemmar</em></p>
<p>Förutom elitmobiliseringen måste vi klara rekryteringen. Den organisationsnivån kan vi väl som förut kalla VoNB så länge, dvs Verksamhetsområdet Nationell Badminton. Där är rekrytering, ungdom, seniorelit och veteranbadminton viktiga områden. Där skall distrikten och föreningarna växa i storlek, antal och kvalitet. Vi borde kunna visa att vår verksamhet har bättre kvalitet än flertalet idrotter, men det skall vara välorganiserad verksamhet, lustfylld och inte ruinerande för familjer med flera barn eller problematiskt för föreningar som inte klarar höga banhyror i privata hallar och höga sanktionsavgifter i tävlingar osv.</p>
<p><em>Årsmötet 2016</em></p>
<p>Vi har inte tid att vänta längre. Förändringarna måste komma redan på höstens årsmöte och få omedelbar effekt. VI måste tänka nytt och devisen, dvs. de mål vi skall styra mot måste ändras t.ex. till att lyda: <b><i>Badminton - en idrott med kvalitet och värdegemenskap</i></b></p>
<p>Då kommer förhoppningsvis antalet utövare att stiga, naturligt, därför att man vill vara med.</p>
<p><b>Nu kör vi och kolla <i>motionerna</i> till årsmötet i ärendet!</b></p>
<p><em><strong>Roger Johansson</strong>, ordförande i Göteborgs Badmintonförbund (GBF), tidigare verksam även i det internationella förbundet och som internationell referee.</em></p>
<p><em><strong>Kalle Overgaard</strong>, adjungerad styrelseledamot i Halmstad Badminton, tidigare bl a förbundskapten och ledamot i förbundsstyrelsen.</em></p>
<p><strong>Lalle Sologub</strong><em>, ledamot i GBF:s styrelse, tidigare förbundschef i tre år i SBF och förbundskapten i fyra länder. <b> </b> </em></p>
  
  <div class="text-gray-400"> Publicerad: 2016-09-29</div>
  

    </main>

</body>

</html>