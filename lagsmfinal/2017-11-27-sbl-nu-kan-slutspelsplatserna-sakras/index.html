<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBL: Nu kan slutspelsplatserna säkras</h1>
  <div class="mb-2 text-xl">Grundserien går in i sitt slutskede och lagen slåss om tabellplaceringarna inför mellanserien. I veckan spelas den näst sista omgången där flera lag har chansen att säkra slutspelsplats.
  </div>
    <p><em>Bild: Romina Olyaee, IFK Umeå. Foto: Torbjörn Jansson.</em></p>
<p>Med två omgångar kvar av SBL:s grundserie så lever spänning i allra högsta grad. Inget lag har ännu definitivt säkrat en placering bland topp fyra som innebär spel i mellanseriens grupp A och minst en kvartsfinalplats. I omgång 6 har flera lag chansen att ta sig dit.</p>
<p>Två lag som slåss om viktiga poäng för att nå Mellanserie A är Umeå och Halmstad som under måndagskvällen möts i Umeå. Hemmalaget ligger inför omgången på en sjätteplats och i måndagens match står mycket på spel.</p>
<p>− Det blir en tuff match och det vill till att vi spelar bra. Jag hoppas och tror på 3-3 och att vi tar det till Golden set. Vi ser starkare ut på herrsidan samtidigt som de är bra på damsidan. Det gäller att vi kan skrälla någon match och ta minst två poäng om vi ska kunna nå topp fyra, säger Umeås tränare Kenneth Forsberg.</p>
<p>Laget har haft besvär med skador vilket har påverkat prestationen enligt Forsberg. Senaste omgångens Golden set-förlust mot Kista var en stor besvikelse för laget.</p>
<p>Till matchen mot Halmstad saknas Olivia Wänglund i singelspelet - i övrigt ser hälsoläget i truppen allt bättre ut för Umeå. I damsingel spelar 18-åriga Romina Olyaee som därmed göra hemmadebut i SBL.</p>
<p>I Halmstad som reser mot Umeå under måndagen är både Felix Burestedt och Filip <span>Suwanphingkha tillbaka efter skadebesvär.</span></p>
<p><span>− </span>Det kan bli en jämn match. Felix och Filip är tillbaka och vi är lite osäkra på deras form. På damsidan är vi starkare än Umeå. Jag hoppas på att vi vinner fyra matcher och tippar på att vi tar hem det med 4-2, säger Halmstads lagledare Niclas Rosengren.</p>
<p>Halmstad som inför omgången ligger på en delad tredje plats med Kista har ett bra utgångsläge inför avslutningen av serien.</p>
<p>− Vi har som målsättning att klara en tredjeplats för att få en extrapoäng in i mellanserien. Vi spelar mot Spårvägen i sista omgången samtidigt som Kista har både Täby och Fyrisfjädern kvar, säger Rosengren.</p>
<p><a href="http://www.eltok.net/sb/tournament/show/446" target="_blank">27/11 kl. 18:30 Umeå-Halmstad</a> (<a href="https://www.youtube.com/watch?v=ElE5wA9VXsE" target="_blank">Se webbsändningen</a>)</p>
<p>Serieledande Täby och tabelltvåan Fyrisfjädern är de två lag som kan säkra slutspelsplatsen oberoende av övriga resultat. Tar lagen minst två poäng vardera under tisdagens matcher så är spel i Mellanserie A matematiskt säkerställt.</p>
<p>Tabellettan Täby ställs mot tabelltrean Kista i ett prestigefyllt Stockholmsderby. Hemmalaget Kista kommer närmast från en Golde set-seger över Umeå. Täby hade en enklare uppladdning då de vann med klara 6-0 mot Spårvägen.</p>
<p><a href="http://www.eltok.net/sb/tournament/show/448" target="_blank">28/11 kl. 18:30 Kista - Täby</a></p>
<p>Fyrisfjädern kommer även de från en imponerande 6-0-seger. Trollhättan var de som fick känna på de regerande mästarnas styrka för två veckor sedan, nu är det Skogås som ställs mot Uppsalalaget i Upplands Boservice Arena. Gästande Skogås har haft ett bra facit på hemmaplan med två segrar. På bortabana har de haft det tuffare. Senast förlorade de mot Halmstad, nu återstår att se om de kan rubba Fyrisfjädern.</p>
<p><a href="http://www.eltok.net/sb/tournament/show/447" target="_blank">28/11 kl. 18:30  Fyrisfjädern – Skogås</a> </p>
<p>(<a href="https://www.youtube.com/watch?v=8aDL00JZ14o" target="_blank">Webbsändning bana 1</a>) (<a href="https://www.youtube.com/watch?v=Rnvf6s4gwQo" target="_blank">Webbsändning bana 2</a>)</p>
<p>I Enskedehallen i Stockholm möts ligans två bottenplacerade lag. Spårvägen jagar fortfarande sin första seger samtidigt som gästande Trollhättan vill ta säsongens andra viktoria.</p>
<p><a href="http://www.eltok.net/sb/tournament/show/449" target="_blank">28/11 kl. 18:30 Spårvägen – Trollhättan</a></p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Läs mer om SBL och förutsättningarna inför Mellanserien och slutspelet.</a></p>
<p><a href="http://www.eltok.net/sb/tournament/show/425" target="_blank">Uppdaterad tabell hittar du här</a></p>
  
  <div class="text-gray-400"> Publicerad: 2017-11-27</div>
  

    </main>

</body>

</html>