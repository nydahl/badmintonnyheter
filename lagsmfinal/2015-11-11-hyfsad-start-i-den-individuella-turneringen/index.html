<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Hyfsad start i den individuella turneringen</h1>
  <div class="mb-2 text-xl">Det blev en hyfsad start för de svenska spelarna i den individuella turneringen i Junior-VM i Lima. Sex vinster och tre förluster blev facit av den första dagens spel.
  </div>
    <p><em>Bilden ovan: Elin Svenssons fot höll, och hon vann sin första match i damsingel enkelt.</em></p>
<p><em><br /></em></p>
<p>Först ut under tisdagen var Morgan Lidman och Moa Sjöö i mixed som mötte ett par från Kuba. Moa och Morgan var lite sega i inledningen av matchen men efter första pausen, vid ställningen 10-11, fick de fart på spelet och vips hade de vunnit första set med 21-12. Andra set gick sedan av bara farten. Komfortabel vinst och avancemang till andra omgången.</p>
<p>Samtidigt som Moa och Morgan spelade Calle Harrbacka tillsammans med Helina Rüütel från Estland mot ett par från Island. Även Calle/Helina vann komfortabelt och gick vidare till andra omgången där de möter ett spanskt par. </p>
<p>Efter mixeden stod damsingel på schemat. Elin Svensson gav ok till spel efter att ha testat foten under morgonen. Hennes motståndare, en spanjorska, gjorde vad hon kunde men Elin var för stark denna dag och vann enkelt i två raka set.</p>
<p>Emma Karlsson hade en tuffare motståndare i en tjej från Taiwan och kunde ta sig vidare först efter tre set. Emma vann första set komfortabelt. I andra set hade hon vinden i ryggen och slog ut några bollar på längden. Hon blev osäker och det blev snabbt jämnt. Trots matchbollar kunde hon inte vinna andra set. I tredje set hittade Emma lugnet igen och kunde behålla det efter sidbytet. En stark avslutning av Emma och också hon är vidare till morgondagens andra runda.</p>
<p>Dagens första förlust kom i dagens tredje damsingel. Johanna Magnusson förlorade i tre set mot en duktig thailändska. Johanna började matchen bra och tog initiativet direkt. Hon vann första set övertygande. I andra set spelade thailändskan upp sig medan Johanna tappade initiativet och blev lite otålig, vilket ledde till för många enkla misstag, och förlust i tre set.</p>
<p>I herrsingel spelade Viktor Aglinder övertygande och vann enkelt mot en spelare från Australien. I morgon står en seedad turk för motståndet. Dagens andra förlust kom i Morgans herrsingel. Efter att ha spelat riktigt bra i 1,5 set fick Morgan se sig besegrad av en, för dagen bättre, japan.</p>
<p>Dagen avslutades med andra omgången i mixed. Calle och hans estniska mixedpartner kom inte upp i samma spelnivå som i matchen innan, samtidigt som motståndet var betydligt bättre. Det blev en klar förlust i två raka set mot ett spanskt par. Moa och Morgan spelade koncentrerat och övertygande i sin andra omgång och vann lätt mot ett par från Venezuela.</p>
<p>Nu laddar vi inför morgondagen. Damsingel, med Emma och Elin, är först ut. Därefter går dubbelparen in i turneringen. Mixeden har vilodag och spelar inte förrän på torsdag.</p>
  
  <div class="text-gray-400"> Publicerad: 2015-11-11</div>
  

    </main>

</body>

</html>