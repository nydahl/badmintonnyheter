<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Regionsläger fortsätter vara en succé!</h1>
  <div class="mb-2 text-xl">Under helgen 12-14 augusti genomfördes de första två av fyra regionsläger för säsongen, denna gång i Täby och Umeå som arrangörer.
  </div>
    <p>Lägren samlade ca 130 spelare från U13-U17 från 31 föreningar från region öst och nord.</p>
<p>14 duktiga badmintontränare har lett dessa läger som innehållit allt från teknik, taktik till matchträning. Utöver dessa 14 ledare så har ca 10 berörda klubbtränare deltagit i fortbildningssyfte för att utveckla sina ledarkunskaper på olika nivåer.</p>
<p>Dessutom har ca 20 föräldrar deltagit i en skräddarsydd föräldrautbildning där man fått ta del av tips och utbildning i badminton.</p>
<p>Föreningsutvecklare Claes Johansson besökte såväl lägret i Umeå som Täby och kunde konstatera att lägren var mycket väl planerade och genomförda av arrangören. Såväl tränare som spelare visade ett oerhört engagemang och glädje, dessutom hade Claes förmånen att ta del av deltagarnas svar på utvärderingarna som överlag var mycket positiva! Framförallt var i princip samtliga deltagare eniga om att de vill komma på nästa års regionsläger!</p>
<p>Nu till helgen, 26-28 augusti fortsätter regionslägren med två nya orter, nämligen Malmö i region syd och Trollhättan i region väst. Vi ser fram emot en lika stor uppslutning och succé på dessa läger och önskar tränare och deltagare lycka till.</p>
<p>Badminton Sweden återkommer efter samtliga regionsläger med en större rapport gällande utvecklingen av regionslägren och dess betydelse i svensk badminton.</p>
  
  <div class="text-gray-400"> Publicerad: 2016-08-23</div>
  

    </main>

</body>

</html>