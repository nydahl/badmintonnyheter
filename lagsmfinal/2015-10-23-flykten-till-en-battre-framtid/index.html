<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Flykten till en bättre framtid</h1>
  <div class="mb-2 text-xl">Flykten gick från krigets Syrien, via Algeriet och sedan till Sverige. Ali älskar Badminton!
  </div>
    <p>Alillo, även kallad Ali, är en 24-år ung man med ett stort intresse, nämligen Badminton. Sedan tre månader befinner sig Ali i Sverige och bor för tillfället på ett migritationsboende strax utanför Kristianstad, Skåne.</p>
<p><em>- Jag hörde att Sverige var ett fantastiskt land i att få förverkliga sina drömmar i, och jag vill spela Badminton, säger Ali. I Syrien var jag topp fyra och spelade i landslaget. Jag vill se hur mina badmintonkunskaper står sig i Sverige.</em></p>
<p> </p>
<p>Ali kom från Syrien, via Algeriet, Marocko och sedan Europa vidare till Sverige. Han beskrev sin tillvaro som tuff. I Syrien studerade Ali på University of Sport, men tyvärr hade de ingen badmintoninritkning trots att han var en stark utövare och med i landslaget. När han sedan lämnade Syrien för att ta sig till Algeriet började han spela handboll i ett lokalt lag vilket var otroligt givande.</p>
<p><em>– I Syrien är det krig, där kunde jag inte stanna. I Algeriet arbetade jag men levde på ca 10 euro om dagen, det räcker för mat för dagen men inget mer. Jag ville därför någonstans där jag kan få växa som person, säger Ali.</em></p>
<p><em><br /></em></p>
<p>Ali tog sig hela vägen till Sverige och Malmö, och efter ett tag fick han placering på ett boende som ägs av Migrationsverket strax utanför Kristianstad.</p>
<p>Det första Ali gjorde var att fråga personalen om de visste om det fanns någon bra badmintonklubb i närheten, men ingen visste något om detta. Ali tog tillslut reda på att Kristianstad har en badmintonklubb! Glädjen visste inga gränser. <em>– Dit ska jag, tänkte Ali jag tänkte det framförallt för att jag älskar badminton, men också för att snabbt komma in i samhället och lära mig svenska, det är så viktigt fortsätter han.</em></p>
<p><em><br /></em></p>
<p>Ali kontaktade Kristianstad Badmintonklubb och han var mer än välkommen! Han beskriver att de tog emot honom med öppna armar. – <em>Klubben har verkligen hjälpt mig, och jag vill att du skriver att jag är så tacksam för allt de gjort och gör för mig. Klubben har gett mig glädjen till både livet och sporten tillbaka, ni hjälper mig att snabbare att komma in i det svenska samhälle jag uppskattar så mycket, alla är så snälla! Jag ger gärna tillbaka genom mina erfarenheter, både på och utanför banan, fortsatte han.</em></p>
<p><em><br /></em></p>
<p>Ali tränar ca 2-3 dagar i veckan, men för Ali räcker inte det. Han vill träna mer. <br /> <em>- Min dröm är att bli bland de bästa i Sverige. Inom sex månader vill jag tillhöra A-klassen, och inom ett år vill jag spela elitklass. Jag vill spela och tävla mot de bästa, säger Ali.</em></p>
<p><em> </em><br /> Inom kort åker han till Helsingborg för att deltaga i en tävling, och nyligen gjorde han debut för Kristianstads representationslag i seriespelet efter en dispens från Badminton Sweden, vilket han uppskattade mycket.</p>
<p><img src="http://iof1.idrottonline.se/link/f6849d89ab4646ccb2f6ea981070fb7f.aspx?w=550&h=0" alt="PSX_20151012_225751" /></p>
<p><em>Ali närmast i bild i serespelet</em></p>
<p> </p>
<p>Framtiden för Ali ser ljus ut, då han är från Syrien så beviljas permanenta uppehållstillstånd för samtliga som kommer till Sverige, vilket han också inom kort kommer få bekräftat när han skall träffa migrationsverket för en intervju.</p>
<p> </p>
<p>Och snart ser ni honom säkert på en badmintonbana när dig! Nu i Sverige har Ali boende, han har praktik, redan skaffat sig vänner och en badmintonförening att spela för.</p>
<p> </p>
<p style="text-align: center;"><strong>Vilken kämpe du är Ali!</strong></p>
<p><strong><br /></strong></p>
<p style="text-align: center;"><strong>Badminton Sweden önskar dig all lycka i ditt liv och </strong></p>
<p style="text-align: center;"><strong>din fortsatta badmintonkarriär. </strong></p>
<p style="text-align: center;"><em><strong>Vi har gett vår förbundskapten ditt namn och bett honom hålla utkik!</strong></em></p>
  
  <div class="text-gray-400"> Publicerad: 2015-10-23</div>
  

    </main>

</body>

</html>