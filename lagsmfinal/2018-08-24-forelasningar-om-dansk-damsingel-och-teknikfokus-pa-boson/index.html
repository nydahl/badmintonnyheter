<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Föreläsningar om dansk damsingel och teknikfokus på Bosön</h1>
  <div class="mb-2 text-xl">Det blir kvällsföreläsning med högintressanta ämnen under utbildningshelgen på Bosön 1-2 september. PH Croona berättar om sin erfarenhet som landslagstränare i Danmark och Thomas Csiffary fokuserar på vikten av att utveckla teknik redan i ung ålder.
  </div>
    <p>Under fem år var PH Croona landslagstränare i Danmark med särskilt ansvar för damsingel. I föreläsningen lördag kväll under utbildningshelgen på Bosön (1-2 sept) kommer han dela med sig av erfarenheter och lärdomar från arbetet.</p>
<p>− Föreläsningen kommer att ta sin utgångspunkt i hur projektet startade och vägen fram till att forma en grupp. Jag kommer att berätta om hur det är att arbeta i en kravfylld elittränarmiljö, men samtidigt ta upp lärdomar som är relevanta för tränare på alla nivåer.</p>
<p>Åren 2011-2016 var han en av fyra landslagstränare som dagligen drillade landets 30 bästa spelare. PH var dessutom den första icke-dansk i rollen, även det en speciell erfarenhet.</p>
<p>− Jag kommer att ta upp kommunikationsvägar och hur man pratar med spelare på ett vettigt sätt. Det blir också historier om både lyckade och mindre lyckade exempel.</p>
<p>Kvällsföreläsningen kommer utöver PH Croonas föredrag även att innefatta Thomas Csiffary som ska föreläsa under rubriken ” Ta tag i tekniken! Nuläges- och omvärldsanalys, vikten av bra teknikträning redan i ung ålder och hur vi kan utveckla den.” I den kommer Thomas bland annat att prata om:</p>
<p>- Nuläget med racketteknik + fotarbetsteknik. Sverige jämfört med internationell nivå.</p>
<p>- Vikten av racket- och fotarbetsteknik i unga år och vad det ger i fortsättningen.</p>
<p>- Tankar om hur vi ska utveckla detta. Exempel från arbetet i Spårvägen med olika grupper, innehåll och nivåer.</p>
<p>Föreläsningen ingår som gemensam programpunkt för alla som deltar under Badminton Swedens <a href="http://iof1.idrottonline.se/globalassets/asvenska-badmintonforbundet/autbildning/sasongen-20182019/1-2-sept-boson-utbildningshelg/infor-boson-1-2-september-2018.pdf">Utbildningshelg</a>. Platser finns om andra intresserade vill ansluta sig till föreläsningarna, som är kostnadsfria. Meddela i så fall asa.strindlund@badminton.nu.</p>
<p><strong>Kl 19:00-21:00 Olympiahörsalen</strong> (aulan vid receptionen, Bosön)<br /><strong>Per-Henrik Croona</strong>: Danska Damsingelprojektet -utmaningar och lärdomar.<br /><strong>Thomas Csiffary</strong>: Ta tag i tekniken! Nuläges- och omvärldsanalys, vikten av bra teknikträning redan i ung ålder och hur vi kan utveckla den.</p>
  
  <div class="text-gray-400"> Publicerad: 2018-08-24</div>
  

    </main>

</body>

</html>