<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Carlskronas rutin avgjorde mot ungdomligt Skogås</h1>
  <div class="mb-2 text-xl">BK Carlskrona vann med klara 6-1 mot Skogås BK i hemmapremiären och hade avgjort redan efter de fyra första delmatcherna då ställningen var 4-0. Hemmalaget hade på pappret ett mer rutinerat lag och det fällde avgörandet.
  </div>
    <p>-Jag hade räknat med 5-2 innan matchen, så det blev till och med något bättre, sa en nöjd Martin Blom, lagledare och även ordförande i BK Carlskrona.</p>
<p> </p>
<p>Rutinerade Blom var i högsta grad delaktig i segern då han spelade herrdubbel två i par med 18-årige Linus Conrad.</p>
<p>-På förhand var det den matchen jag var mest tveksam till om vi skulle vinna. Men Linus har i år blommat ut till den spelare som vi hoppats han skulle bli och jag tycker att vårt dubbelspel fungerade mycket bra, säger Blom.</p>
<p> </p>
<p>Det krävdes dock ett golden set innan Carlskrona-paret stod som segrare.</p>
<p>-Extra skönt var att vi vann två golden set i den här matchen, förra året var det ett spöke för oss då vi förlorade de flesta matcherna som gick till golden.</p>
<p> </p>
<p>Den andra matchen som gick till skiljeset var damdubbeln där de unga Skogåstjejerna Hanna Ekhamre, 18, och Evelyn Johansson, 16, skakade om hemmafavoriterna Emelie Lennartsson och Frida Mattsson. Skogåsparet vann första set efter att ha visat stort tålamod, samtidigt som de tog tillvara på kontringstillfällena. I skiljesetet såg de ut att kunna överraska då de ledde med 8-6, men då tog hemmaspelarna fram sin rutin och vann fem raka bollar.</p>
<p> </p>
<p>Douglas Lidman, 17, är ytterligare en i Skogås unga garde. Han tog lagets enda delseger genom att vinna över hemmalagets rutinerade Dennis von Dahn i herrsingel två.</p>
<p> </p>
<p>Av Mikael Svensson för BKC</p>
<p> </p>
  
  <div class="text-gray-400"> Publicerad: 2011-09-14</div>
  

    </main>

</body>

</html>