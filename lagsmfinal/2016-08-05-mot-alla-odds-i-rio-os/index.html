<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mot alla odds i Rio-OS</h1>
  <div class="mb-2 text-xl">Danskarna hoppas på flera badmintonmedaljer i OS. Allra mest håller de nog tummarna för Carsten Mogensen – spelaren som mot alla odds står på banan i Rio. För några månader sedan drabbades han av hjärnblödning.
  </div>
    <p>I många år har danskarna Carsten Mogensen, 33 år, och Mathias Boe, 36 år, varit Europas främsta herrdubbelpar, med en lång rad internationella framgångar.</p>
<p>Två gånger, 2011 och 2015, har de vunnit dubbeln i All England. De har också ett VM-silver och ett VM-brons.</p>
<p>Vid OS i London 2012 blev det silver efter en fantastisk semifinalvinst mot favoriterna, det sydkoreanska paret Chung Jae Sung/Lee Yong Dae med 17-21, 21-18, 22-20.</p>
<p>Danskarna nådde dock inte det länge hett eftertraktade OS-guldet. I finalen föll de med 0-2 i set mot det starka kinesiska paret Cai Yun/Fu Haifeng.</p>
<p>Sedan dess har Mathias Boe och Carsten Mogensen siktat på revansch 2016 i OS i Rio de Janeiro.</p>
<p>Men den 18 februari i år vändes alla planer upp och ned. Carsten Mogensen och Mathias Boe var och spelade EM för lag i ryska Kazan. De hade tränat med varandra på morgonen och skulle på kvällen spela i Danmarks lagmatch mot Finland.</p>
<p>Carsten Mogensen har själv berättat i danska TV2 om händelsen:</p>
<p>- Jag hade sovit en stund på eftermiddagen för att ladda för matchen. När jag vaknade och reste mig upp så märkte jag direkt att jag inte mådde bra. Halva min kropp svarade inte, säger han.</p>
<p>Med en enorm ansträngning fick han på sig lite kläder och tog sig till Mathias Boes hotellrum. Denne trodde först att dubbelpartnern skojade när han stapplade in på rummet. Men snart förstod Mathias allvaret och slog larm. Carsten fördes direkt till sjukhus, där läkarna konstaterade att han hade drabbats av en hjärnblödning. Han opererades sedan under sju timmar.</p>
<p>Då visste man inte hur livet efter operationen skulle gestalta sig för Carsten Mogensen. Hur hade hjärnan reagerat? Var något skadat? Skulle Carsten över huvud taget kunna ställa sig på badmintonbanan igen? Och skulle han kunna komma tillbaka till den yppersta eliten?</p>
<p>Den som tvivlade minst var Carsten Mogensen själv. Så här sa till danska TV 2:</p>
<p>- Jag tänkte hela tiden att detta var min livs kamp.  Jag bara skulle komma tillbaka till badminton och vara med i OS.</p>
<p>Lyckligtvis gick operationen bra och med små steg började Carstens långa väg tillbaka. Ganska snart fick han åka hem till Danmark; och vardagssysslorna med sambon, bordtennisspelaren Mie Skov, och deras ettårige son gick snabbt allt lättare.</p>
<p>Fortare än någon hade vågat hoppats på kom Carsten igång med träningen, och gradvis blev han starkare och starkare.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/os-bilder/boe_mogensen_profil.jpg?w=635&h=438" height="438" width="635" /></p>
<p><em>I många år har danskarna Carsten Mogensen, till vänster, och Mathias Boe, varit Europas ledande dubbelpar. Nu jagar de OS-guldet som de så hett eftertraktar.</em></p>
<p>Redan den 1 juni gjorde Boe/Mogensen sensationell comeback. I hårdaste tuffaste konkurrens, mot ett kinesiskt världspar i Indonesia Open.</p>
<p>Comebacken blev precis så lyckosam som Mathias och Carsten hade hoppats på. De spelade inte bara bra, de vann dessutom matchen i två raka set – ett sensationellt resultat som visade att de var tillbaka på allvar.</p>
<p>Knappt två veckor senare var de mogna att vinna en hel turnering, US Open.</p>
<p>Dessa resultat gjorde att det danska badmintonförbundet gav paret klartecken att representera Danmark i OS, och därmed gick Boe/Mogensen före de nyblivna danska europamästarna Mads Conrad-Petersen/Mads Pieler Kolding.</p>
<p>Dock har det långa uppehållet inneburit att Mathias Boe och Carsten Mogensen har fallit på världsrankingen. Det betyder att de inte är seedade i Rio-OS, vilket gör att vägen fram till medaljer kommer att bli extra tuff.</p>
<p>Men bara att stå på banan i Rio är en seger för Carsten Mogensen.</p>
<p> </p>
  
  <div class="text-gray-400"> Publicerad: 2016-08-05</div>
  

    </main>

</body>

</html>