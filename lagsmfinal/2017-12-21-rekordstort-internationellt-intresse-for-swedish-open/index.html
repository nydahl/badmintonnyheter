<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rekordstort internationellt intresse för Swedish Open</h1>
  <div class="mb-2 text-xl">Swedish Open by RSL lockar spelare från hela världen. Över 300 spelare från mer än 30 länder har hittills anmält sig till stortävlingen i Lund 18-21 januari.− Mycket positivt, säger förbundets ordförande Tommy Theorin.
  </div>
    <p>Till förra årets tävling kom anmälningar från drygt 250 spelare från ett 20-tal länder. Vid anmälningsstopp för Swedish Open by RSL 2018 hade drygt 300 spelare från 33 länder anmält sig. Allra flest anmälningar kommer från grannlandet Danmark, tätt följt av Sverige. Andra länder med stort deltagande är Indien och Frankrike. Antalet anmälningarna visar på en tydlig trend och ett växande intresse för tävlingen.</p>
<p>− Mycket positivt! Vi ser också ett ökat intresse från våra sponsorer och samarbetspartners. Många styrelse-, kommitté- och projektgruppsmöten kommer även att ske i samband med turneringen. Nytt är också de utbildningar som kommer att genomföras på plats. Målsättning för oss är att Swedish Open skall vara svensk badmintons stora samlingsplats, säger Badmintonförbundets ordförande Tommy Theorin.</p>
<p>Med mindre än en månad kvar till tävlingen i Lund så pågår det förberedande arbetet för fullt.</p>
<p>− Det är många såväl stora som små delar som skall vara på plats. Bland annat att få ihop alla funktionärer som behövs. Vi vet ju alla att det krävs många frivilliga insatser för att kunna genomföra en så stor turnering. Vi är en grupp som arbetar jättebra tillsammans. Och det minsta man kan säga är att arbetet intensifieras för varje dag inför turneringsstarten, fortsätter Tommy Theorin.</p>
<p>2017 arrangerades tävlingen, som då kallades Swedish International, med kort varsel. 2018 så är siktet ännu högre ställt.</p>
<p>− När man går in i så stora projekt som Swedish Open ska man alltid spänna bågen högt och ha högt ställda förväntningar! Viktigt är att vi får till ett ökat intresse både bland deltagare, publik, samarbetspartners och media. Här ser vi att vi är på rätt väg. Arbetet underlättas också av att vi genomfört en turnering och nu också bestämt att Swedish Open skall spelas på Sparbanken Skåne Arena i Lund även 2019. Vi behöver inte börja om från början igen utan skapar kontinuitet och har en bra grund att stå på. En stor del i att vi kan göra detta är det stöd vi tacknämligt har från Lunds Kommun och Event in Skåne.</p>
<p>Med en storturnering i horisonten och en annalkande 70-årsdag så blir julhelgen en intensiv period för Tommy Theorin som nu varit förbundsordförande i ett drygt år.</p>
<p>− En spännande utmaning som jag trivs utmärkt med. Kan kort sammanfattas i att det är roligt att vara tillbaka i badmintonvärlden igen, att få möjlighet att möta så många positiva och intresserade människor. Det är mycket arbete som ligger framför oss men jag ser glädjande att vi utvecklas steg för steg. Alla som känner mig vet ju att det skall gå undan i högsta tempo, ja sådan är jag bara som person. Men ibland måste och får saker och ting ta lite längre tid för det viktigaste är att vi tillsammans når än bättre resultat.</p>
<p>Info om schema, biljetter, boende till Swedish Open <a href="http://www.badminton.nu/SwedishOpen2018presentedbyRSL/" target="_blank">hittar du här</a>.</p>
  
  <div class="text-gray-400"> Publicerad: 2017-12-21</div>
  

    </main>

</body>

</html>