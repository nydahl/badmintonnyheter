<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rapport – Dag 2 (21/9), Veteran-VM Helsingborg</h1>
  <div class="mb-2 text-xl">Under Veteran-VM:s andra dag klarnade bilden över hur tufft motståndet egentligen är. Några fler svenska medaljhopp dök upp. Samtidigt föll några förhandstips och tidigare medaljörer. Det gör att spänningen under resten av veckan steg ett snäpp.
  </div>
    <p>Under förmiddagen misströstade vi lite, när en del jämna matcher inte gick vår väg. Men ju längre dagen gick så kom segrarna och förbyttes till en rejäl medvind på slutet, med några glada överraskningar som bonus, slutade det på plus även dag två!</p>
<p>Summering av andra speldagen: SVERIGE – VÄRLDEN 35 – 22.</p>
<p>Något bättre än första dagen och totalt efter två speldagar är vi på plus 23 matcher, (30-20 dag 1).</p>
<p>Två tunga förluster av medaljhopp skedde under dagens första del. Flerfaldiga VM-medaljören Stefan Edvardsson och nu semiseedad i herrsingel +45 tappade, trotts ledning 19-14 i tredje set mot Sylvain Proteau från Kanada. Kanadensare var mer dynamisk och Stefan kämpade på med sitt vanliga tunga spel, men fick ingen utdelning på de normalt dödande slagen. Det blev till slut 17-21, 21-16, 21-19, efter 7 tappade bollar i rad. Det ska ju inte få hända såklart. Ungefär samma scenario hade vi för ett annat medaljhopp, Curt Ingedahl och Bengt Randström i herrdubbel +60. De tappade ett jämnt första set med 19-21 mot österrikaren Tariq Farooq i par med irländaren Brian McKee, men vände sedan i mitten av andra med ett aggressivare spel från pausen vid 11, vinst 21-15. De följdes sedan åt fram till 11 i andra, då Curt & Bengt hade lite oflyt och hamnade i ett underläge 11-15. Men de vände igen och tog sig upp till 16-15, därefter var det varannan poäng ändra fram till den svidande 20-22 i sista. Ungefär samma hade Paul Roos/Benny Josgård i herrdubbel +65, ledning i andra set 20-16, blev till förlust 21-23. Mindre förlustmarginaler kan än så länge bara hitta i Robert Wettersten herrsingel under gårdagen. (29-30, 24-22, 19-21).</p>
<p>Desto bättre marginaler och ett mycket stabilt spel uppvisades bl.a. i singel i +40 av Fredrik Bohlin (21-4, 21-2), Martin Hagberg (21-7, 21-9), Mikael Nilsson (21-3, 21-16), samt i +45 Jonas Thorne (21-12, 21-4), Joakim Nordgren (21-8, 21-11), Stefan Grahn (21-11, 21-12), Marina Kårström (21-9, 21-12), även Magnus Nytell, fredrik Ingemansson och Nils Carlson visade fint spel i +50.</p>
<p>Ett litet hopp på framskjuten placering dök upp efter en mycket stabil insatts i herdubbel +55 av Magnus Ericson/Tomas Carlsson, som slog ryssarna Smidt/Skripin, med 21-5, 21-5. Andra som tänt ett litet hopp är Håkan Larsson i +60, samt Stefan Ohrås i HS+65 och Rolan Kärvestad i par med Kanadensaren Antony Knott i herrdubbel +65. Även Erik Söderberg/Ullrika Hellman i mixed +45 ger hopp om medalj.</p>
<p>På avdelningen hedervärda förluster måste man ändå nämna Björn Wigardt/Bert Bender mot VM-medaljören Jesper Helledie i par med meriterade dansken Claus B Andersen, förlust 15-21, 17-21.</p>
<p><img src="http://iof1.idrottonline.se/link/9c5afcdbdca64e3bbf94f3362d6b511e.aspx" alt="2015-09-22_14" /></p>
<p> </p>
<p>Så till andra halvans glädjande vinster i riktiga publikfriande matcher med nerv. Niloofar Mosavar Rahmini i DS+40, som i en svängig match till slut knyter ihop 21-12, 16-21, 21-19, efter underläge 14-17 i sista. Kerstin Kristoffersson/Magnus Ericson i mixed +50 slår seedade och meriterade tyska äkta paret Herttrich/Herttrich. De möter nu ett annat starkt par som visade sin kapacitet, svenska Magnus Nytell i par med Nederländska Grace Kakiay. Så vi har ett garanterat par i kvartsfinal redan. Även den andra +50 mixeden Nils Calson och irländska Pam Peard knöt ihop säcken mot bra engelsmän, 21-14, 21-13, 21-14 efter mycket bra taktiskt spel. Den egenskapen visade även Christofer Wiklander och Marina Kårström i +40 mixed, vinst 22-20, 21-15, mot seedade tyskar.</p>
<p>Dagens scenförändringar stod nog ändå Rikard Nilsson/Tomas Stendahl för i herrdubbel +35. Ett nervöst första set 15-21, förbyttes till ett strålande självförtroende och övertygande 21-14, 21-16. Precis likadant agerade Erik Ferenius och Åsa Strindlund som vände och vann mot ett starkt polskt par med 16-21, 21-13, 21-16.</p>
<p>Men den största bedriften under dagen gjorde nog Jarl Olson i herrsingel +70, som bara för två dagar sedan låg på sjukhus och fick dropp efter en plötslig maginfektion. Nu lyckades an mobilisera kraft för att slå dansken Mads Jepsen med 21-17, 21-17. Imponerande återhämtning och vilja!</p>
<p>Här är länk till andra dagens alla resultat: <a href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150921">http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150921</a></p>
<p>Media fortsätter att uppmärksamma vår sport och under gårdagen intervjuades bland annat Jarl Olson, som spelar i +70 och vann mot en dansk i herrsingel: <a href="http://www.hd.se/lokalt/helsingborg/2015/09/21/sporten-som-haller-spelarna-i-gott-slag/">http://www.hd.se/lokalt/helsingborg/2015/09/21/sporten-som-haller-spelarna-i-gott-slag/</a></p>
<p>Uppmärksammat under andra dagen är att inga av de drygt 20 kinesiska spelarna har anlänt till Helsingborg. De matcher som de skulle medverkat i har hittills blivit WO. Så nu har hoppet att de skulle hinna hit runnit ut. Det spekuleras i varför? Men mest troligt är att de inte hunnit få visum i tid. Så Kinas debut i veteran-VM dröjer ännu ett tag.</p>
  
  <div class="text-gray-400"> Publicerad: 2015-09-22</div>
  

    </main>

</body>

</html>