<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Umeå överraskade mot Carlskrona</h1>
  <div class="mb-2 text-xl">Något överraskande tog IFK Umeå två poäng i bortamötet mot BK Carlskrona. En formtoppad Simon Knutsson i herrsingel ett och Lisa Sjöströms överraskande seger över Frida Mattsson i damsingeln banade vägen till 4-3-segern för norrlänningarna.
  </div>
    <p>Hemmalaget drabbades av en tung motgång redan innan matchstart. Lagets ankare, Magnus Sahlberg, visade sig ha ett ömmande knä och kunde varken spela herrsingel ett eller herrdubbel ett. BKC fick göra en rockad i laget och flytta upp Dennis von Dahn på förstasingeln och dubbelspecialisten Linus Conrad fick ta hand om andrasingeln.</p>
<p> </p>
<p>Ändå började det bra för BKC. Veteranen Jan-Eric Antonsson ersatte Sahlberg i herrdubbel ett och spelade ihop med Dennis von Dahn. 50-årige Antonssons rutin var till stor hjälp och BKC vann med 22-20, 21-12. Emelie Lennartsson och Frida Mattsson följde upp med att vinna damdubbeln och trots att paret aldrig tränar ihop så är de obesegrade i årets elitserie. De vann över Lisa Sjöström och Frida Lundström med klara 21-10, 21-12.</p>
<p> </p>
<p>Men sedan tog det roliga slut för BKC och Simon Knutsson/Mattias Löfgren vann över hemmaparet Martin Blom/Linus Conrad med 21-18, 21-17. Dennis von Dahn kämpade och slet mot Simon Knutsson i herrsingel ett, och försökte i vanlig ordning skrika igång sig själv. Men det var lite som att trampa vatten. Knutsson var helt enkelt för bra och vann klart. Därmed utjämnat till 2-2. Umeås Johan Larsson var favorit mot hemmalagets Linus Conrad i andrasingeln och infriade förväntningarna.</p>
<p> </p>
<p>Hemmalaget hade dock stora förhoppningar på att vinna damsingeln och den avslutande mixedmatchen, där de i båda fallen bar favoritskapet. Men hemmalagets Frida Mattsson stod inte att känna igen den här kvällen och när Umeås Lisa Sjöström besegrat henne med 11-8 i golden set så fick hemmalaget inrikta sig på att få en poäng med sig för att inte hamna på efterkälken i tabellen. Emelie Lennartsson och Jan-Eric Antonsson gjorde sin plikt när de vann över Frida Lundström och Mattias Löfgren i två raka set.</p>
<p> </p>
<p>/ Mikael Svensson för BKC</p>
<p> </p>
  
  <div class="text-gray-400"> Publicerad: 2011-11-01</div>
  

    </main>

</body>

</html>