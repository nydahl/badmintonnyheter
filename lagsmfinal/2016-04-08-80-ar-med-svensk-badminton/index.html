<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">80 år med svensk badminton</h1>
  <div class="mb-2 text-xl">Den 9 april 1936 föddes Svenska Badmintonförbundet (SBF). Här reflekterar förbundets utvecklingschef Hans Brehnfors över historien och försöker blicka in i framtiden. Här hittar ni också lite historiska kortfakta.
  </div>
    <p><strong>SBF fyller hela 80 år den 9 april. Vad säger det om sporten och förbundet?</strong></p>
<p>Hans Brehnfors: Det säger att det är en sport som förändrats mycket och utvecklats starkt. Jag har märkt det inte minst under min introduktionstid genom människor både inom och utanför badmintonfamiljen. Badminton har en stark tradition i vårt land som gammal folksport. Människor pratar med stolthet om och minns när de spelat med familj och vänner, samt även att vi har flera klassiska stora ögonblick inom idrottshistorien som spelar roll för svenska folket.</p>
<p>Förbundet har en gedigen grund och tradition, där vi har hunnit bygga upp strukturer av tävlingsverksamhet och nätverk mellan människor som är tätt ihopflätade till det som kallas badmintonfamiljen – både på gott och ont. Precis som inom en riktig familj ”småkivas” det lite internt mellan familjemedlemmar, men när det kommer ett externt ”hot” eller en gemensam utmaning blir man hur sammansvetsad som helst.</p>
<p> </p>
<p><strong>Vilka stora styrkor tycker du att badminton har?</strong></p>
<p>Hans: Badminton är roligt att titta på och utvecklas inom – både i sin individuella prestation men också inom laganda. Få vet om att badminton faktiskt i mångt är en lagsport. Alla kan spela, och kvinnor/män kan spela på samma villkor.</p>
<p>En annan styrka som badminton har är att det är en internationellt känd sport – egentligen i likhet med fotboll där nästan hela världen vet vad det är för något.</p>
<p>Många är intresserade och tycker om badminton – både de som spelar idag och någon gång har spelat i livet i motions- eller tävlingsform. Badminton spelas av många, långt utanför klubb- och tävlingsverksamhet. Badminton är också enkelt att börja med, förutsatt att det finns en klubb och hall som kan ta emot nya.</p>
<p> </p>
<p><strong>Hur vill du att badminton ska utvecklas i Sverige?</strong></p>
<p>Hans: Det är ett intressant läge för Badminton Sweden och idrottsrörelsen i sin helhet, med de processer som genomförts senaste åren med värderingsarbete och de styrdokument som skapats utifrån detta. Samt de behov som uppstått i samhället, och där idrotten kan fylla ett jättestort syfte.</p>
<p>Toppen genom bredden – de vill säga att dessa två samverkar på ett tydligt sätt och gynnar varandra. Vi borde kunna återta rollen som folksport, och där badminton blir ett av de givna valen för barn när de väljer idrott.</p>
<p>Ta vara på kompetenser och skapa förutsättningar ännu mer för att alla ska få spela.</p>
<p>Ungdomar i Badminton Sweden har en viktig roll i utvecklingen och har jättemånga intressanta idéer. Vi behöver skapa det rum som passar ungdomarna för att utveckla och implementera dessa idéer.</p>
<p>De stora konkreta resultaten kommer inte direkt varför vi måste vara uthålliga, vara bra på att hjälpa varandra att uppmärksamma de små segrarna längs vägen, och fira dem för att sedan ta nästa steg.</p>
<p> </p>
<p><strong>Om 20 år är det hundraårsjubileum. Vad tror du har hänt med badminton till dess?</strong></p>
<p>Hans: Då är vi mer än dubbelt så stora och dubbelt så bra på de indikatorer som vi mäter utvecklingen; tävlingsstarter, medlemmar, licenser, utbildningar, internationella resultatmål, medial bevakning och antal sponsorsamarbeten och externa intäkter.</p>
<p>Vi har fått ordentlig snurr på hjulen, har skapat nydanande sätt att jobba med metod, träning och organisationsutveckling. Vi har också varit bidragande till att hitta morgondagens sätt att jobba inom idrott och föreningsliv.</p>
<p>Vi har en stark och intressant tävlingsverksamhet runt hela landet som är attraktiv både medialt, för publik och samarbetspartners. Vår liga SBL är väletablerad, stark och har en attraktionskraft på publik och massmedia.</p>
<p>Badminton i Sverige har blivit den stora sport den var under senaste storhetstiden.</p>
<p>Vi har bra styrelser på alla nivåer; i föreningar, distrikt och riks, samt ”flow” i hela organisationen – stark samkänsla. Organisationen är tydlig. Alla vet sina roller och vad alla gör. Vi samarbetar väl mellan våra olika nivåer; lokalt, regionalt och riks.</p>
<p>Vi har lyckat skapa en utbildningsmodell i världsklass och har tränare/ledare som är eftertraktade internationellt.</p>
<p> </p>
<p><strong>I många länder - som Kina, Japan, Indonesien och Malaysia - är badminton bland de allra största sporterna? Liksom i vårt grannland Danmark. Hur kan vi göra badminton större i Sverige?</strong></p>
<p>Hans: Jag tror inte på att bara planka de som är i världstopp nu, vilket vore det enkla svaret. Utan vi behöver utgå från våra förutsättningar, vår kultur och den grundtradition vi har.</p>
<p>Sedan öppna upp prestigelöshetens låda och tänka och agera rejält utanför boxen, och uppmuntra nya tester av idéer och lära av resultaten tillsammans. Det finns många bra erfarenheter från tidigare utvecklingscykler vi kan ha nytta av och sätta in i de nya idéprocesserna.</p>
<p>Något som också är tydligt för mig är att vi inte bara ska sikta på att komma ikapp de världsledande nationerna utifrån var de är nu och hur de nu jobbar. Vi måste sikta på de nästa stegen. Annars är vi ju fortfarande efter i takt med att de andra också utvecklas.</p>
<p>Mer om hur vi ska göra vill jag gärna vänta lite med att svara på. Jag är fortfarande i den inlyssnande fasen här i Badminton Sweden, där det finns oerhört mycket intressant att höra och lyssna in.</p>
<p>Jag är säker på att svaren på hur vi ska göra badminton större i Sverige finns därute i landet bland alla klubbar, distrikt, ledare, föräldrar, ungdomar, spelare, funktionärer, kassörer, administratörer och alla andra. Min roll kommer att bli att samla upp, samordna och skapa förutsättningar för genomförande av dessa.</p>
<p> </p>
<p><strong>Vi har tidigare haft många spelare i den yppersta världseliten. Kan vi nå dit igen? Och vad krävs för att lyckas?</strong></p>
<p>Hans: Vi kan absolut nå dit igen. Det handlar bland annat om att bygga en stabil grund och utveckla sporten strategiskt.</p>
<p>Jag tror att det behövs en bredare bas av antal spelare som väljer badminton och får förutsättningar att utvecklas. Det behövs även ännu fler dedikerade ledarna som verkligen ger allt för att skapa de förutsättningar som behövs för spelarna. Ledarskapet är något som jag brinner för och tror på att utveckla – både i de konkreta ledarrollerna och i det som kallas det personliga ledarskapet</p>
<p>Identifiera nyckelfrågor och verkligen lösa dem, till exempel hallfrågan som är en nationell fråga där vi kan ha en gemensam agenda över hela landet.</p>
<p>Vi behöver också bli bättre på att utnyttja de möjligheter vi har med SISU och SDF, kommuner och andra aktörer som är nycklar till vår utveckling.</p>
<p>Jag tror också på att utveckla den regionala nivån vilket är en viktig plattform för att i sin tur bli ett starkare stöd till lokala verksamheten och ett viktigt nav i hela vår utveckling.</p>
<p>Utveckla det som jag gärna kallar föreningarnas infrastruktur (det som vi kallar organisations-/föreningsutveckling) genom att stärka oss inom andra områden. Till exempel hur utveckla en klubb, marknadsföring, kommunikation, verksamhetsplanering, ledarskap, styrelsearbete, arrangemang, ekonomi/finansiering mm.</p>
<p>Vi kan också vidareutveckla samspelet i hela föreningen och enas i ambitionen att göra hela Badminton Sweden i världsklass igen. Jag gillar verkligen Pia Sundhages citat ”vi ska hjälpa till att göra varandra bättre – det gör att hela lagets styrka ökar”. Och vi i Badminton Sweden är ju faktiskt ett lag.</p>
<p> </p>
<p><strong>80 år med svensk badminton. Några kortfakta:</strong></p>
<p>Svenska Badmintonförbundet (SBF) bildades den 9 april 1936.</p>
<p>1937 blev SBF medlem av det internationella badmintonförbundet (IBF), nuvarande Badminton World Federation, (BWF).</p>
<p>SBF:s första ordförande: Tom Bennet 1936-1939.</p>
<p>Den ordförande som suttit längst på posten: Owe Källestål 1985-1997.</p>
<p>Enda kvinnliga ordföranden hittills: Mervi Karttunen 2008-2012.</p>
<p> </p>
<p>SM i badminton spelades första gången 1937.</p>
<p>Segrare i damsingel: Thyra Hedvall, SBK.</p>
<p>Segrare i herrsingel: Bengt Polling, Malmö BK.</p>
<p> </p>
<p>Spelare i SBF:s Hall of Fame: Thomas Kihlström, Christine Gandrup, Maria Bengtsson.</p>
<p>(För att kunna bli invald i svensk badmintons Hall of Fame gäller att man skall minst ha tagit medalj på ett OS, VM, EM eller vunnit All England före 1977 (som då gällde som inofficiellt världsmästerskap).</p>
<p> </p>
<p>Det första officiella världsmästerskapet spelades 1977 i Malmö. Arenan var Baltiska hallens ishall.</p>
<p>Två svenskar har vunnit VM-guld – båda i mixed och med partners från andra länder:</p>
<p>1983 vann Thomas Kihlström ihop med Nora Perry från England.</p>
<p>1993 vann Catrine Bengtsson ihop med Thomas Lund, Danmark.</p>
<p>Två gånger har Sverige tagit silver i VM:</p>
<p>1985 Stefan Karlsson/Maria Bengtsson i mixed.</p>
<p>1991 Maria Bengtsson/Christine Magnusson (Gandrup) i damdubbel.</p>
<p>Fem gånger har Sverige tagit brons i VM:</p>
<p>1977 Thomas Kihlström i herrsingel.</p>
<p>1977 Thomas Kihlström/Bengt Fröman i herrdubbel.</p>
<p>1989 Maria Bengtsson/Christine Magnusson (Gandrup) i damdubbel.</p>
<p>1993 Peter Axelsson/PG Jönsson i herrdubbel.</p>
<p>1995 Jan-Eric Antonsson/Astrid Crabo i mixed.</p>
<p>Thomas Kihlström är den enda spelare i VM-historien som tagit medalj i alla tre kategorier.</p>
<p> </p>
<p>I EM, som spelats sedan 1968, har Sverige vunnit fem singelguld:</p>
<p>Sture Johnsson, tre gånger. 1968, 1970 och 1974</p>
<p>Eva Twedberg 1970.</p>
<p>Lim Xiao Qing 1994.</p>
<p> </p>
<p>EM-guld i dubbel och mixed:</p>
<p>Stefan Karlsson/Claes Nordin 1980.</p>
<p>Stefan Karlsson/Thomas Kihlström 1982.</p>
<p>Christine Magnusson/Lim Xiao Qing 1992.</p>
<p>Christine Magnusson/Lim Xiao Qing 1994.</p>
<p>Catrine Bengtsson/Michael Sögaard, Danmark 1994.</p>
  
  <div class="text-gray-400"> Publicerad: 2016-04-08</div>
  

    </main>

</body>

</html>