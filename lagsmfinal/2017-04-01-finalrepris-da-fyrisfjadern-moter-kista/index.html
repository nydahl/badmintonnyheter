<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Finalrepris då Fyrisfjädern möter Kista</h1>
  <div class="mb-2 text-xl">Kista vann SM-guldet för två år sedan. I fjol tog Fyrisfjädern tillbaka titeln. I kväll möts lagen i final för tredje året i rad.
  </div>
    <p>Efter en jämnare och mer oviss säsong av Svenska Badmintonligan än på länge så står det nu klart vilka som gör upp om SM-titeln. Det är storklubben Fyrisfjädern med idel landslagsspelare som ställs mot de senaste säsongernas utmanare Kista.</p>
<p>Matchen som startar klockan 19 direktsänds på webben via följande länk: <a href="https://www.youtube.com/watch?v=BkAdIYA8Kk8" target="_blank">SM-finalen 2017</a>.</p>
<p>Regerande mästarna och grundserievinnarna Fyrisfjädern stötte på oväntat motstånd i semifinalen där det unga Skogås bjöd upp till dans. Till slut tog rutinen hos landslagsspelare som Amanda Högström och Nico Ruponen ut sin rätt och Fyrisfjädern kunde ta sig till sin 17:e (!) final sedan millennieskiftet.</p>
<p>Kista var med en sämre grundserieplacering tvungna att spela både kvarts- och semifinal för att knipa finalplatsen. I slutspelet har laget visat gryende form − först avfärdades Halmstad i kvartsfinalmötet och i semifinal mot serietvåan Täby kunde Kista avgöra på hemmaplan efter en jämn första match.</p>
<p>I kväll klockan 19 möts Fyrisfjädern och Kista i en helt avgörande finalmatch – för tredje säsongen i följd. Det blir återigen en blixtrande kamp mellan Fyrisfjäderns många landslagsmän och Kistas mix av egna spelare och indonesiska stjärnor.</p>
<p>− Fyrisfjädern får stå som favorit men vi kommer att ge dem en jämn match, säger Kistas lagledare Bo Bjunér som har ett guld från 2015 i färskt minne.</p>
<p>I Fyrisfjädern är finalrutinen stor efter att ha spelat samtliga SM-finaler under 2000-talet. Men det är trots allt ingen garanti för en bra prestation på tisdag.</p>
<p>− Med vår historia förstår jag att vi blir omskrivna som favoriter, men det gäller att vi gör en topprestation, säger Fyrisfjäderns lagledare Peter Kapetz.</p>
<p>En av lagets stora stjärnor, Henri Hurskainen, har dragits med en skada och missade semifinal nummer två. Till finalen är Hurskainen tillbaka i laguppställningen.</p>
<p>− Det är sex matcher som ska spelas och laginsatsen är a och o. Det kommer att bli jämnt och tajt, det gäller att hitta skärpa och rätt mental energi, säger Peter Kapetz.</p>
<p>I Kista sätter man sin tilltro till lagets styrka och möjligheten att överraska.</p>
<p>− Vi måste kaxa till oss och tro på oss själva. Det är bara en enda match så allt kan hända, säger Kistas Bo Bjunér.</p>
<p>Finalmatchen som spelas i Solnahallen kommer att direktrapporteras här på Badmintonsförbundets hemsida och det kommer även att finnas en länk till en direktsändning.</p>
<p><a href="https://www.youtube.com/watch?v=BkAdIYA8Kk8" target="_blank">Länk till webb-tv-sändningen.</a></p>
<p><a href="http://www.eltok.net/sb/tournament/show/415" target="_blank">Uppdatering: Här kan du se laguppställningen inför kvällens final.</a></p>
<p><a href="http://ifuarena.ebiljett.nu/Home/tickets/87/False?q=7bdc4456-95fc-426c-a41f-ff692173942d&p=fd49c9a9-9497-44de-9983-bf9b989208e8&ts=1490961159&c=ebiljettnu&e=ifuarena&rt=Safetynet&h=5a0859fa7329ad2b316f8fc8ae9bc19a" target="_blank">Du som vill vara på plats köper biljetter på den här länken.</a></p>
  
  <div class="text-gray-400"> Publicerad: 2017-04-01</div>
  

    </main>

</body>

</html>