<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Henri gör tävlingscomeback i Lettland</h1>
  <div class="mb-2 text-xl">I juni förra året drabbades Henri Hurskainen av en korsbandsskada i knät. Efter operation och en lång rehabiliteringsperiod står han åter på tävlingsbanan under torsdagen då Latvia International inleds.
  </div>
    <p>Det har gått nästan ett år sedan den ödesdigra knäskadan under en tävling i Thailand. Därpå följde en operation och en lång tid vid sidan av banan för Sveriges tidigare herrsingeletta Henri Hurskainen.</p>
<p>− Det har varit en tung tid för både kroppen och huvudet. Först var det kryckor och sen var det nästan som att lära sig gå på nytt. Det har blivit mycket tid på gymmet för att jobba sig tillbaka. Efter årsskiftet har jag gjort stora framsteg och sedan slutet av mars har det gått fort framåt, säger Henri.</p>
<p>Sedan dess har han gått in i full träning på Euro Center i Uppsala, men än så länge håller han sig till ett pass per dag, övrig tid spenderas alltjämt i gymmet för att stärka upp knät.</p>
<p>− Det kommer vara fortsatt fokus på det under sommaren, säger Henri.</p>
<p>Nu väntar tävlingscomebacken i Latvia International under slutet av veckan och veckan därpå så följer Henri upp med Lithuania International.</p>
<p><b>Hur känns det inför comebacken?</b></p>
<p>−  Det känns skönt att få åka iväg och ställa sig på banan igen, det är något som man har saknat. Jag är inte riktigt tillbaka i full rörlighet ännu och en anledning till att jag tävlar redan nu är att kunna ta några rankingpoäng för att hålla mig kvar på världsrankingen. Men känns det inte bra så kommer jag förstås inte ta några risker. Känslan i kroppen varierar lite från dag till dag.</p>
<p><b>Hur går tankarna inför hösten och nästa säsong?</b></p>
<p>− Jag kommer att jobba på med att stärka upp muskulaturen i knät. Målsättningen är att vara färdig till september och vara med och slåss ordentligt då. Sen blir det hårt jobb att försöka ta sig tillbaka till den nivå man var på innan skadan. Det är målsättningen för mig, om jag nåt dit beror lite på hur knät svarar.</p>
<p>Latvia International pågår 31 maj-3 juni. Henri kliver in i kvalet under torsdagen.</p>
<p>Övriga anmälda svenskar i tävlingen är Johan Azelius (Borås), Marcus Boman (Täby), Emil Johansson (Täby), Klara Johansson (Umeå), Richard Kuhl (Täby), Malena Norrman (Stinget), Maria Persson (Täby), Hannes Svensson (Spårvägen), Moa Sjöö (Fyrsifjädern), Tilda Sjöö (Fyrisfjädern), Filip Suwangphingkha (Halmstad), Simon Sandholm (Spårvägen), Anton Tjulin (Botkyrka), Andy Tsai (Fyrisfjädern), Melker Z-Bexell (Borlänge).</p>
<p>Tyvärr har Melker Z-Bexell har fått lämna återbud för skada och Richard Kuhl har lämnat återbud för sjukdom.</p>
<p><a href="https://bwf.tournamentsoftware.com/sport/matches.aspx?id=3D145086-0B96-4C4E-A59D-B6F85584F367" target="_blank">Följ resultaten från Latvia International här</a></p>
  
  <div class="text-gray-400"> Publicerad: 2018-05-30</div>
  

    </main>

</body>

</html>