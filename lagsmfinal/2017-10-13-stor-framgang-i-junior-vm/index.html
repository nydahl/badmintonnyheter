<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Stor framgång i Junior-VM</h1>
  <div class="mb-2 text-xl">Sverige förlorade sista lagmatchen mot England om plats 9-10 i Junior-VM i Indonesien. Därmed blev det inte tre vinster i slutspelet efter gruppen, men trots det en stor framgång med en 10:e plats och fina matchvinster och prestationer från spelarna.
  </div>
    <p>Lite besvikna spelare/tränare efter förlusten med 1-3 mot England, men så ska det vara. Alla kände att laget inte presterade så bra som vi kan. Det kändes som att vissa spelare hade lite för stor respekt för det engelska laget och det blev för lite av att våga och tro på sig. Istället blev det lite för försiktigt och för lite initativ. Imorgon när vi vaknar ska vi dock vara nöjda och börja sätta fokus på den individuella tävlingen som startar på måndag.</p>
<p>I mixeden kämpade Carl Harrbacka/Tilda Sjöö bra, men fick inte spelet att stämma riktigt. Lite för många misstag och felaktigt placerade slag, gjorde att det engelska paret Callum Hemming/Hope Warner vann i en jämn match med 19-21 19-21. Inte mycket som skiljde förlust mot vinst.</p>
<p>I herrsingeln fick Oskar Svensson hoppa in istället för uttagne Colin Hammarberg (lite småsjuk). Oskar började bra, men fick svårare och svårare att styra spelet och få sina poäng. Förlust mot Johnnie Torjussen med 13-21 10-21. </p>
<p>I damsingel fick Ashwathi Pillai revanch för senaste mötet mot Abilgail Holden. Ashwathi förbättrar sitt spel i tävlingen och det fanns en hel del positiva saker att ta med sig från denna match, vinst med 21-19 21-19.</p>
<p>I herrdubbel fanns det stora förhoppingar efter det fina spelet mot Indien och Singapore. Men Carl Harrbacka/Adam Gozzi kom fel in i det från start, med en hel del misstag i serve, servereturer och 3:e slag. Klar uppryckning och bättre spel i andra set och nära setvinst, men förlust till slut mot Rory Easton/Callum Hemming med 12-21 19-21.</p>
<p><span>Länk till lottning och resultat: </span><a href="https://bwf.tournamentsoftware.com/sport/matches.aspx?id=34514964-624B-4613-88EF-3D719A10EDC4" target="_blank">VMTEAM</a></p>
<p>Final lördag mellan Kina - Malaysia, där många håller på Malaysia som favorit. Resultat semifinaler. Kina-Japan 3-1 och Malaysia-Korea 3-0</p>
<p>Europas bästa lag (även Danmarks placering):</p>
<p>8:a Frankrike, 9:a England, 10:a SVERIGE, 17:e Danmark</p>
<p>Lottning till den individuella tävlingen kommer lördag efter TMM och tävlingen startar på måndag.</p>
<p><em>Bild: Spelarna plus tränare och extrahjälp (Ella saknas)</em></p>
<p>Text: Jonas Herrgårdh, Sportchef/tränare</p>
  
  <div class="text-gray-400"> Publicerad: 2017-10-13</div>
  

    </main>

</body>

</html>