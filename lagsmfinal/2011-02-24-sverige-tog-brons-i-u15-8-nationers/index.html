<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Sverige tog brons i U15 8-nationers!</h1>
  <div class="mb-2 text-xl">Läs referatet från FK Erik Bojesson
  </div>
    <p>Sveriges U-15 landslag är just nu på plats i England för att spela 8-nationers.</p>
<p> </p>
<p>Sverige hade en tuff grupp, men gick vidare. Den totala insatsen blev ett brons, där man slog Frankrike med 5-4 i en mycket spännande match!</p>
<p>Du kan se alla resultat <a href="http://www.tournamentsoftware.com/sport/teammatch.aspx?id=81F314CA-E255-4248-897D-84DBF20103F0&match=34" target="_blank">här!</a></p>
<p> </p>
<p><span style="text-decoration: underline;">I laget fanns</span></p>
<p>Thai To, Alex loung, Morgan Lidman, Andy Tsai, Gustav Kadura, Viktor Aglinder,Clara Nistad, Clara Johansson,Elin Svensson, Caroline Gate, Moa Sjöö & Felicia Bennet. Bra jobbat!</p>
<p>Årets turnering kan sammanfattas som en stor framgång för vårt U15-landslag! Det påståendet gäller främst lagturneringen då den individuella turneringen blev en liten missräkning men det hade också sina orsaker. Nedan följer en resumé om årets turnering ur ett svenskt perspektiv.</p>
<p> </p>
<p><strong></strong> </p>
<p><strong><span style="font-size: small;">Lagturneringen</span></strong></p>
<p><strong></strong> </p>
<p>Vi fick i årets turnering en till lika delar tacksam som hopplös pool då lag som Schweiz och Belgien är nationer vi förväntar oss att vinna mot medan Danmark är och förblir alltför bra.</p>
<p>Det blev också en rätt så väntad händelseutveckling då Belgien och Schweiz relativt enkelt avfärdades med 6-3 respektive 7-2 medan vi endast lyckades knipa en pinne mot Danmark (1-8). Likväl hade vi ändå chans på en mycket meriterande bronsplats och med vår mycket starka damsida och jämna herrsida fanns absolut chansen att betvinga Frankrike även om de var knappa favoriter efter att ha vunnit stort mot såväl Tyskland som Holland i poolspelet.</p>
<p> </p>
<p>Chanserna ökade knappast heller när vår dametta Clara Nistad vaknade upp förkyld på fredag morgon och var ytterst tveksam till spel. Till slut beslutade hon sig ändå för att spela samtidigt som vi flyttade hennes singel till 8e match så att den inte skulle behöva spelas om matchen var avgjord innan dess.</p>
<p> </p>
<p>Thai To/Klara Johansson inledde med mixeden men var tyvärr aldrig nära mot alltför tufft motstånd. Morgan Lidman/Andy Tsai på 2a herrdubbel lyckades dock vända ett underläge på 16-20 i 1a set till 2-setsvinst så det stod trots allt 1-1. Thai/Alex Luong spelade sedan en riktigt bra match på 1a herrdubbel men räckte inte riktigt till på slutet och föll i 3 tuffa set medan Klarorna Nistad och Johansson på damdubbel 1 hade marginalerna på sin sida och vann i 2 set med minsta möjliga marginal. Matchbollen i den här matchen bör också nämnas då Klara J slår en retur som tar i golvet innan fransyskan får tillbaka bollen i spel. Domaren noterar dock inte detta och dömer fransk poäng innan franske coachen beordrar sina spelare att tacka för matchen då poängen var förlorad. Förvisso helt korrekt men ändå väldigt schysst och sportsligt uppträdande.</p>
<p> </p>
<p>Vår mycket starka 2a damdubbel Elin Svensson/Caroline Gate gav oss sedan relativt komfortabelt ytterligare en pinne medan Andy Tsai och Morgan Lidman tyvärr inte riktigt räckte till på herrsinglarna. Scenariot var nu alltså att vi var tvungna att vinna de 2 återstående damsinglarna för att plocka det åtråvärda bronset och med tanke på hälsoläget trodde vi att det var kört nu. Clara lyckades dock korta ner duellerna maximalt och kunde ta hem 1a set och även ta en stor ledning i 2a innan felprocenten blev för stor och setet försvann. Samtidigt började Elins 2a singel och tjejerna var nu minst lika fokuserade på skeendet på banan bredvid som på sin egen match. I vanliga fall är det givetvis inte bra att inte helt hålla fokus på sitt eget men den här gången hjälpte de faktiskt varandra genom att ta ledningen i respektive set. Elin lyckades ganska enkelt plocka första set 21-16 och stärkt av Elins överläge slet Clara till sig avgörande set med 21-18, mycket ivrigt påhejad av vårt i detta läge extremt högljudda lag. En lätt nervös Elin var slutligen i underläge i nästan hela andra set men vågade verkligen spela ut sista bollarna och det betalade sig via 21-19 och vinst! En fantastisk rolig framgång för hela laget och även en grym hejaklacksinsats hela vägen av reserverna Gustav Kadura, Viktor Aglinder, Felicia Bennet och Moa Sjöö.</p>
<p> </p>
<p> </p>
<p><strong><span style="font-size: small;">Individuella turneringen</span></strong></p>
<p><strong></strong> </p>
<p>Endast ca 1 1/2 timme efter matchen mot Frankrike var över var det dags för den individuella turneringen att starta med mixedspelet. Denna vila var givetvis alldeles för kort efter urladdningen starx dessförinnan och det visade sig också genom att endast Andy Tsai/Moa Sjöö vann sin match i första omgången även om Gustav Kadura/Caroline Gate också gjorde en stark insats. I herrsingelspelet hade vi endast en kille vidare till åttondelsfinalerna och det var Andy Tsai som där gjorde ett väldigt bra set och 2 mindre bra mot tyske ettan. Jag kan heller inte låta bli att nämna vårt U13-bidrag Viktor Aglinder som i sin första match mot danske Europatvåan Mathias Bay-Smidt spelade ett andra set (16-21) som lovar gott för framtiden. Damerna stod i sin tur för hela 4 åttondelsfinaler i singelspelet men tyvärr lyckades varken Elin, Caroline, Felicia eller Klara J ta sig längre än så. Det var dock förluster mot mycket kapabelt motstånd hela vägen och det hade krävts en överprestation för att ta sig längre än så.</p>
<p>Slutligen i dubbelspelet så lyckades Thai To/Alex Luong ta sig vidare till 8-delsfinal men tyvärr så försvann de där mot ett starkt danskt par. Även här visade våra tjejer att den här kullen håller högsta internationella klass då vi hade samtliga par i kvartsfinal (Felicia/Moa och Elin/Caroline) och Clara/Klara i semi.</p>
<p> </p>
<p>Sammanfattningsvis kan vi bara konstatera att vi presterade klart bättre i lagturneringen än i individuella turneringen. Det beror givetvis på flera faktorer som att flera blev sjuka under turneringens gång men också på det extremt täta matchandet mot väldigt tufft motstånd som våra spelare inte riktigt är vana vid.</p>
<p>På team managers-mötet vid turneringens slut togs detta också upp som en fråga och alla var eniga om att en extra dag skulle behövas för att inte matchandet skulle bli så extremt påfrestande. Dessutom skulle kvaliteten höjas.</p>
<p> </p>
<p>Slutligen kan vi också bara än en gång gratulera vårt västliga grannland som vinner lagturneringen och samtliga kategorier i det individuella spelet.</p>
<p> </p>
<p>Med risk för att bli tjatig i de här sammanhangen: Grattis Danmark!</p>
<p> </p>
<p>FK U15</p>
<p> </p>
<p>Erik Bojesson</p>
  
  <div class="text-gray-400"> Publicerad: 2011-02-24</div>
  

    </main>

</body>

</html>