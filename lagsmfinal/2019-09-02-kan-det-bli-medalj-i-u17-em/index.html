<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kan det bli medalj i U17-EM?</h1>
  <div class="mb-2 text-xl">I dag tisdag den 3 september startade den individuella turneringen i U17-EM i Polen. – Vi har förhoppningar om medalj, säger förbundets sportchef Jonas Herrgårdh. Och första dagens spel resulterade i tre svenska matchvinster och en förlust.
  </div>
    <p><em>Bilden ovan: U17-EM går nu vidare med den individuella tävlingen. Här är det svenska laget efter vinsten mot Slovenien i lagtävlingen.</em></p>
<p>Lagtävlingen i U17-EM i polska Gneznio resulterade för svensk del i två vinster och en förlust i gruppspelet. Vinsterna togs mot Slovenien och Cypern med klara 5-0 och 4-1. Förlusten kom mot seedade Ryssland (1-4), och därmed gick inte Sverige vidare till slutspelet i lagtävlingen.</p>
<p>Tisdag till lördag avgörs nu den individuella turneringen. Svenska spelare är seedade i två kategorier. Edith Urell/Jessica Silvennoinen är seedade trea i damdubbel, och Edith är seedad femma i damsingel.</p>
<p>Edith och Jessica kommer också till EM med färska framgångar från U17-turneringen i Danish Junior Cup i bagaget. Där vann Edith singeln medan Jessica och  Edith blev tvåa i dubbel.</p>
<p>– Det är också främst tjejerna som vi hoppas på den här gången. De har gjort flera bra resultat tidigare i europeisk konkurrens, säger Jonas Herrgårdh.</p>
<p>– Vi hoppas på en medalj, men det finns många tuffa konkurrenter. Det finns också mer okända spelare som kan överraska. Spelare som vi inte vet så mycket om men som det gäller att se upp med.</p>
<p>Ett exempel på överraskningar är att Tysklands förstaseedade damsingel Thuc Phuong Nguyen i lagtävlingen förlorade mot Ukrainas oseedade Polina Buhrova, vilket starkt bidrag till att Ukraina oväntat slog ut Tyskland i gruppspelet.</p>
<p>– Jag tror att flera kategorier i den här EM-turneringen är rätt öppna. Många spelare kan ta medalj, säger Jonas Herrgårdh.</p>
<p><strong>Vad hoppas du mer på av svenskarna under EM-tävlingen?</strong></p>
<p>– Ett EM är stort och jag hoppas att våra spelare ska få nyttiga erfarenheter. Både om hur man ska bete sig på banan och utanför.  På banan handlar det mycket om att ha rätt inställning, inte tänka på eventuella misstag utan i stället ta till sig de bra sakerna och bygga självförtroende. Utanför banan handlar det om att förbereda sig på rätt sätt och få in goda rutiner, säger Jonas Herrgårdh.</p>
<p>I dag tisdag spelades fyra matcher med svenskintresse:</p>
<p>Mixedparet Ludwig Axelsson/Jessica Silvennoinen fick en bra start på turneringen och vann sina två första matcher med 2-0 i set. Först mot ett kroatiskt par och sedan mot ett rumänskt.</p>
<p>– Ludwig och Jessica spelade bra. En klar förbättring jämfört mot vad de presterade i lagspelet, säger Douglas Lidman, förbundskapten för U17-landslaget.</p>
<p>I nästa match får svenskparet dock tufft motstånd, det åttondeseedade ryska paret Ilya Kim/Alisa Shvetsova.</p>
<p>– Ryssarna är starka, snabba och slår hårt. Det gäller för Jessica och Ludwig att hålla den taktiska skärpan och spela klokt, säger Douglas.</p>
<p>Det andra svenska mixedparet Alvin Palm/Ida Melkerhed förlorade sin första match med 0-2 mot ett duktigt estniskt par.</p>
<p>Den fjärde matchen med svenskintresse under tisdagen var Julia Tuvessons första singelmatch. Hon mötte Alexandra Soare från Rumänien och vann med 21-10, 19-21, 21-9.</p>
<p>– En lite klurig match där Julia tappade en del skärpa i andra set. Men sedan var det inga problem alls i tredje, säger Douglas.</p>
<p>Övriga svenskar spelar sina första matcher på onsdag.</p>
<p>Här hittar du hela lottningen och resultaten: <a href="https://bwf.tournamentsoftware.com/sport/matches.aspx?id=ABF3296A-B47C-4DF2-8C9B-DD5585FC0EEC">EMINDU17</a></p>
<p>Det går också att se matcherna via <a href="https://www.youtube.com/user/BadmintonEuropeConf">Badminton Europes kanal på YouTube.</a></p>
<p>Den svenska truppen i U17-EM: Ida Melkerhed (Bergsåker), Jessica Silvennoinen (Kista), Julia Tuvesson (Täby), Edith Urell (Fyrisfjädern), Ludwig Axelsson (Täby), Alvin Palm (Skogås), Simon Sandin (Skogås) och Emil Söderdahl (Täby).</p>
<p>Tränare/ledare på plats: Douglas Lidman, Förbundskapten U17, Ville Lång, förbundstränare, Jonas Herrgårdh, Sportchef.</p>
<p>Glöm heller inte att följa <a href="https://www.instagram.com/badmintonsweden/">Badminton Swedens Instagram</a>. Där hittar du kontinuerliga rapporter från det svenska laget på plats i Polen.</p>
<p> </p>
  
  <div class="text-gray-400"> Publicerad: 2019-09-02</div>
  

    </main>

</body>

</html>