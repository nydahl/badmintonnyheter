<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Regionslägret i Askim en succe!</h1>
  <div class="mb-2 text-xl">Vid fredag lunch var det incheckning för ett 50-tal spelare och 10-tal ledare/tränare till regionsläger väst i Askims badmintonhall!
  </div>
    <p>Vi började med lunch och installering i hallen, samt information av lägerprogram, syfte, ordningsregler, samt presentation av tränar och ledarteam.</p>
<p> </p>
<p>Huvudsyftet med lägret var att alla skulle få med sig en bred och bra utbildning gällande allt som ingår i att utvecklas till en bra badmintonspelare samt att givetvis ha kul tillsammans utöver klubb och distriktsgränser! Programet innehöll slagteknik, fotarbetsteknik, singel, dubbel, mixedtaktik, fysisk träning som styrka, rörlighet, kondition anpassat till ålder, tillväxt och nivå, matchspel genom lagturnering blandade åldrar, teori som värdegrund i våra badmintonföreningar,</p>
<p>information ungdomslandslag organisation och syfte med denna verksamhet, info gällande region västs två st NIU-Badmintongymnasier i Trollhättan och Göteborg. Vi hade också en extremt uppskattad föreläsning/berättelse från två av våra bästa herrsingelsspelare genom tiderna, Jens Olsson och Tomas Johansson där de berättade om deras karriärer från nybörjare till badmintonspelare som yrke och tillhörande den absoluta världseliten, där de gav exempel på tillfällen, beslut, händelser som var avgörande i deras beslut till att satsa fullt ut, samt också deras syn på vad som var avgörande för att de lyckades gå så långt som de gjorde!</p>
<p> </p>
<p>Samtliga ungdomar var fantastiskt motiverade och engagerade i sin träning från början till slut, dessutom så jobbade alla tränare, hemmatränare, föräldrar/funktionärer från Askim på ett fantastiskt sätt vilket gjorde att det var riktigt hög kvalite på samtliga delar av lägret!</p>
<p> </p>
<p>Vi hade en skriftlig utvärdering bland spelarna där det var genomgående i stort sett bara positiva omdömen framförallt när vi pratar om allt gällande träningsinnehåll och tränare/ ledare! Vi ledare hade också en gemensam muntlig utvärdering, där vi var mycket nöjda med lägret, samt medvetna om att det givetvis till kommande år går att göra vissa saker ännu lite bättre!</p>
<p> </p>
<p>Personligen är jag övertygad om att regionsläger och regionala samlingar är en betydande del i svensk badmintons framtida utveckling, både för att ge bra träning utbildning till  ett stort antal spelare och tränare på plats, men också för att sprida denna kunskap och engagemang ut till klubbar och distrikt i den dagliga verksamheten!</p>
<p> </p>
<p>Ansvariga tränare på lägret var följande: Morten Bjergen Ålborg,Triton, Danmark, Kristin Evernäs Askim, Erik Bojesson Askim, Peter Kapetz VF, Tomas Johansson VF, Stefan Andersson VF, Johan Blom GBK, Anton Lunden GBK, Regina Ziegemond GBK, Jens Olsson Trollhättan, och Yvonne Klarsson Falköping. Dessutom var Janne Borgstedt Trollhättan och Robert Carlsson Tellus med som hemmatränare för fortbildning!</p>
<p> </p>
<p>Jag vill tacka alla ungdomar, tränare, föräldrar i Askim för ett extremt väl genomfört läger samt Askim badminton som upplät sina lokaker och ordnade allt med mat och boende på ett suveränt sätt!</p>
<p> </p>
<p><strong>Ett stort Tack!</strong></p>
<p><strong>Claes Johansson Lägerchef och föreningsutvecklare region väst.</strong></p>
  
  <div class="text-gray-400"> Publicerad: 2014-08-21</div>
  

    </main>

</body>

</html>