<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nico/Amanda vidare från första omgången</h1>
  <div class="mb-2 text-xl">Nico Ruponen och Amanda Högström fick en bra start på VM i Glasgow. De slog hemmaparet Campbell/Macpherson i första omgången och är klara för vidare VM-spel. Men i både herrsingel och herrdubbel blev det förlust i första matchen.
  </div>
    <p><em>Bilden ovan: Amanda Högström och Nico Ruponen knyter näven i sin första match i VM. En klar vinst gör att paret är vidare till andra omgången i mixed. VM-foto: Torbjörn Jansson.</em></p>
<p>34 minuter - det var allt som krävdes för det svenska mixeddubbelparet att besegra hemmaspelarna Martin Campbell/Julie Macpherson i två raka set. Siffrorna skrevs till 21-17, 21-16.</p>
<p>- Början var lite trevande men sedan kom vi bra in i spelet. Vi jobbade hårt och gav inte bort några bollar i onödan, säger Amanda Högström.</p>
<p>Förbundskaptenen Anders Kristiansen var också nöjd med parets insats.</p>
<p>- Absolut, de hanterade den här första matchen där de även var favoriter alldeles utmärkt även om de inte var hundraprocentiga i spelet, säger han. </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/spelare/21082017-_tjs0478-s.jpg?w=400&h=225" height="225" width="400" /></p>
<p><em>Tät defensiv från Amanda och Nico. VM-foto: Torbjörn Jansson</em></p>
<p>I omgång två väntar japanskt motstånd i form av elfteseedade Kazuno/Kurihara. Matchen spelas på tisdag med start kl 12. Det är ett par som Nico/Amanda inte har mött tidigare.</p>
<p>- Det blir en tuff match. Vi har kollat våra motståndare på video och de är som alla japanska par mycket säkra i spelet. Vi måste spela på en hög nivå för att kunna vinna.</p>
<p>- Nyckeln blir att få igång vårt offensiva spel, stänga nätet och vårda varje slag. Vi spelar i en stor hall där egentligen ingen sänker den första smashen utan man måste jobba för varje poäng, säger Amanda.</p>
<p>Anders Kristiansen poängterar vikten av att vara noggranna med serve och servereturer mot japanerna.</p>
<p>- Nico och Amanda måste vara disciplinerade och jobba oerhört hårt. Om de sedan lyckas nå 101 procent av sin slagstyrka kan de vinna, säger han.</p>
<p>På måndagskvällen spelade också Felix Burestedt sin första match. Tyvärr blev det, precis som i EM i våras, förlust mot den starke dansken Emil Holst. Emil vann med 21-13, 21-8.</p>
<p>- Felix gjorde ett godkänt första set och försökte verkligen lösa de olika matchsituationerna på ett klokt sätt, säger Anders.</p>
<p>Han menar också att det är svårt för offensiva spelare som Felix att få utdelning i en sån "långsam" hall som den i Glasgow.</p>
<p>- Det gjorde att Felix inte orkade helt fysiskt i andra set, berättar Anders.</p>
<p>Förlust blev det även för det svenska herrdubbelparet Richard Eidestedt/Nico Ruponen. De förlorade mot Mohammad Ahsan/Rian Agung Saputro, Indonesien, med 15-21, 18-21.</p>
<p>- Richard och Nico spelade riktigt bra, de får klart godkänt. De lyckades hålla en hög nivå och pressade det indonesiska paret som är mycket starkt, säger Anders.</p>
<p>Under tisdagen spelar damdubbelparet Clara Nistad/Emma Wengberg sin första match. Cirka kl 13.20 börjar deras match mot Xiao Min Lin/Wu Fang Chien från Taiwan.</p>
<p>Här läser du mer om VM:</p>
<p>Lottningar och resultat: <a href="http://bwfworldchampionships.com/results/2663/total-bwf-world-championships-2017/draw/ms" target="_blank">VM 2017 Glasgow</a></p>
<p><a href="http://www.badminton.nu/Nyheter/BadmintonSweden/vmiglasgow21-27augusti/">Sportchef Jonas Herrgårdhs tankar</a></p>
<p><a href="https://www.youtube.com/badmintonworldtv" target="_blank">Livesändningar från VM</a></p>
  
  <div class="text-gray-400"> Publicerad: 2017-08-21</div>
  

    </main>

</body>

</html>