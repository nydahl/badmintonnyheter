<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat Dutch Junior</h1>
  <div class="mb-2 text-xl">Bra resultat och även många bra prestationer i en av Europas två största juniortävlingar Dutch Junior, Haarlem, 28 feb - 4 mars. 13 svenska juniorer anmälda tillsammans med många av de bästa juniorerna i världen.
  </div>
    <p>Många bra resultat och prestationer under de tre första dagarna i Dutch Junior. Det är en utmärkt möjlighet för spelarna från Europa att se hur nivån är gentemot många av de bästa juniorena från Asien (bla. Kina, Korea, Malaysia, Indonesien, Hong Kong, Thailand).</p>
<p>De bästa resultaten kom från mixeden med Melker Z-Bexell/Tilda Sjöö och Ashwathi Pillai i damsingel.</p>
<p>Melker Z-Bexell/Tilda Sjöö vann två matcher mot bra motståndare och gick vidare till åttondelsdelsfinal. I sista matchen innan dess blev det vinst mot förra årets tvåa i mixed på U17-EM Sebastian Grönbjerg/Clara Graversen från Danmark. Vinst med 21-15, 21-17. Melker/Tilda blev därmed ett av fyra par från Europa inför åttondelsfinalerna.</p>
<p>Väl i åttondel fick Z-Bexell/Sjöö se sig besegrade av det kinesiska paret Weikeng Liang Zhang Shuxian (Kina) med siffrorna 15-21, 17-21.</p>
<p>Ashwathi Pillai vann inledningsvis två tuffa matcher. Först vinst mot Anastasia Pustinskaia (RUS) som var förra årets tvåa på U17-EM. Ashwathi vann med 21-18, 13-21, 21-17. I andra matchen blev det vinst och revansch mot Diana Danilenko (ISR) som Ashwathi förlorade mot på lag-EM för seniorer. Vinst efter tre set med 21-16, 18-21, 21-18. Endast tre tjejer från Europa fanns med bland de återstående 16 spelarna.</p>
<p>I åttondelsfinal ställdes Ashwathi mot Maharani Sekar Batari (INA). Där kunde indonesiskan vinna med 18-21, 7-21.</p>
<p>Bra tävling även från Gustav Björkler i herrsingel. Gustav vinner två matcher och förlorar sedan knappt i tre set mot Saran Jamsri från Malaysia med 16-21, 21-14, 12-21.</p>
<p>Länk till lottning och resultat: <a href="https://bwf.tournamentsoftware.com/sport/matches.aspx?id=A88E8975-0008-4E07-916C-1E24794FA8EA" target="_blank">DUTCH</a></p>
<p>Många spelare tar med sig bra erfarenheter från matcher mot duktiga spelare från Asien och Europa. Det är viktigt att få en vetskap om vad spelare från andra länder kan i denna ålder och göra en analys och utvärdering om vad som behöver förbättras.</p>
<p>Förbundet stöttar en del av spelarna till denna tävling med ett bidrag, eftersom det är en tävling i förbedelserna mot EM och VM under hösten.</p>
<p>Tränare på plats: Andi Tandaputra</p>
  
  <div class="text-gray-400"> Publicerad: 2018-02-28</div>
  

    </main>

</body>

</html>