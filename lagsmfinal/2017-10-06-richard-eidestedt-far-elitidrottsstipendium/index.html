<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Richard Eidestedt får elitidrottsstipendium</h1>
  <div class="mb-2 text-xl">Landslagets Richard Eidestedt tilldelas Riksidrottsförbundets och Svenska Spels elitidrottsstipendium 2017-2018.
  </div>
    <p><em>Bild: Richard under VM i Glasgow. Foto: Torbjörn Jansson.</em></p>
<p>Elitidrottsstipendiet delas varje år ut till elitidrottare på landslagsnivå som kombinerar sin idrottsliga satsning med studier. I år är Richard Eidestedt en av 75 idrottare som får ta emot stipendium på 50.000 kronor. Stipendiet delas officiellt ut i samband med Idrottsgalan 15 januari 2018.</p>
<p>Badminton Sweden ringde upp Richard för att gratulera.</p>
<p><b>Grattis Richard – hur känns det att få Elitidrottsstipendiet?</b></p>
<p>− Tack, det är ett välkommet ekonomiskt tillskott helt klart. Det är första gången jag får stipendiet. Jag har sen tidigare en kandidat i statistik och en master i finans från Handelshögskolan. Just nu ska jag läsa matematik. Det är skönt att sitta och räkna lite. Det är en bra mental kontrast till badminton som är väldigt intensiv och känslomässig. Då är det skönt med lite siffror, struktur och logik.</p>
<p>− Det är ett jättebra stipendium. Framförallt för yngre spelare än mig, det ger dem möjlighet att ta sig igenom en utbildning samtidigt som de elitsatsar inom sporten. Det ger lugn och ro inför framtiden och så tror jag att det är väldigt personlighetsutvecklande att göra något vid sidan om sin badminton.</p>
<p><b>Vad betyder det för dig att få stipendiet?</b></p>
<p>− Det är alltid en utmaning från säsong till säsong att få ihop ekonomin när man satsar inom en idrott som badminton i Sverige. Det är ett pussel med svensk klubb, utländsk klubb om man har möjlighet, sponsorer, extrajobb, studier med mera. Det är som att driva ett eget företag. Den ekonomiska hjälpen jag får med stipendiet är bra på många sätt. Bland annat har jag ett samarbete med en fystränare som hjälper mig med planering av min fysiska träning. Det är ett projekt jag bekostar själv och stipendiet gör det lite lättare att motivera en sån satsning. Sen kanske det ger möjlighet att åka på några extra tävlingar, till exempel i Asien. Vi har det bra med stöd från förbundet men på längre resor brukar vi få lägga till pengar. Och om man skulle råka ut för en skada så känner man möjligheten att kunna ta extra behandling.</p>
<p><b>Hur ser din badmintonsatsning ut just nu?</b></p>
<p>− Jag har varit tillbaka i landslagsverksamheten på Eurocenter i drygt två år nu. Den mesta delen av tiden har jag satsat på herrdubbel och spelat det med Nico Ruponen. Sedan Nico avslutade sin satsning vid VM i Glasgow har jag inlett en satsning på mixeddubbel med Clara Nistad. Det är ett nytt projekt. Clara har inte spelat mycket mixed och jag har i stort sett inte gjort det sedan juniortiden. Som nytt mixedpar få vi stå som reserver på en del tävlingar nu i början och hoppas på några återbud. Det är mycket hårt jobb som krävs, men det känns positivt och kan bli väldigt bra med tiden. Jag spelade också herrdubbel med Carl Harrbacka vid säsongens första internationella tävling i Belgien. Calle som inte har så stor erfarenhet av seniorbadminton gjorde det jättebra och vi hade två bra matcher innan vi blev utslagna av ett seedat engelskt par. Men vi får se hur det blir med herrdubbel framöver. Det är i princip fullt fokus på mixeddubbel för mig just nu.</p>
<p><a href="http://www.rf.se/Allanyheter/stipendiumtill75studerandeelitidrottare-harfinnshelalistan/" target="_blank">Läs mer om elitidrottsstipendiet här och se alla stipendiater</a></p>
  
  <div class="text-gray-400"> Publicerad: 2017-10-06</div>
  

    </main>

</body>

</html>