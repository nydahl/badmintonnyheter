<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Stopp för svenskarna i Junior-VM</h1>
  <div class="mb-2 text-xl">Samtliga svenska spelare är nu ute ur Junior-VM. Trots tre chanser nådde ingen åttondelen. – Godkänt spel, men det gäller för oss att nå en än högre nivå, säger sportchefen Jonas Herrgårdh.
  </div>
    <p><em>Bilden ovan: Junior-VM är nu över för de svenska spelarna. I den individuella delen blev facit tre sextondelsmatcher som bäst.</em></p>
<p>Det övergripande målet för svenskarna i den individuella delen av Junior-VM i Kazan var att nå en åttondel, dvs vinna tre matcher i någon kategori. Det skulle också innebära att lyckas med den svåra uppgiften att besegra en seedad spelare, alternativt besegra en annan spelare som lyckats med just den bedriften.</p>
<p>Första chansen hade mixedparet Joel Hansson/Cecilia Wang, som vann sin andra match på onsdagsmorgonen och sedan i den tredje omgången fick möta sjätteseedade Roy King Yap/Gan Jing Err från Malaysia. Joel och Cecilia gjorde en bra match med förlorade ändå med 16-21, 17-21.</p>
<p>– Trots förlusten var det Joel och Cecilias bästa mixedmatch. Jag är nöjd med deras insats, säger Jonas Herrgårdh.</p>
<p>Andra chansen att vinna en sextondel hade Filip Karlborg i singel. Han hade två fina vinster i de inledande omgångarna i bagaget. Men mot thailändaren Setthanan Piyawatcharavitjit blev det stopp. Förlust med 14-21, 18-21. Filip hade ett jobbigt första set, men kom tillbaka starkt i andra.</p>
<p>–  Då spelade Filip mycket bättre, försökte hitta goda lösningar på spelet och pressade sin motståndare. Det setet är klart godkänt precis som Filips hela individuella turnering. Hans spel har glatt mig, säger Jonas.</p>
<p>Tredje chansen hade Edith Urell/Cecilia Wang i damdubbel mot det seedade japanska paret Kaho Osawa/Hinata Suzuki. Men det blev förlust med 7-21, 19-21.</p>
<p>– Även här var andra set betydligt bättre än det första. Det tar ofta ett set innan vi vänjer oss vid det snabbare och tuffare spelet som asiaterna har. Men i andra set var Edith och Cecilia med hela vägen, de spelade taktiskt bra och vi fick se många goda dueller.</p>
<p><strong>Vad säger du om den totala svenska insatsen i den individuella delen av Junior-VM?</strong></p>
<p>– Det är lite grann som vanligt. Vi gör många bra insatser, men har svårt att vinna mot de riktigt tuffa seedade spelarna.</p>
<p><strong>Vad beror det på?</strong></p>
<p>– Vi är absolut inte sämre fysiskt, utan jag skulle säga att det handlar om kontroll, säkerhet och slagteknik. Det räcker inte att slå ett eller två riktigt bra slag i varje duell, utan här kommer bollen tillbaka mycket oftare och det gäller att göra fyra-fem bra slag i följd.</p>
<p>– Ett annat exempel är serve och servereturer i dubbel. Våra spelare är vana vid att kunna trycka många servereturer. Men här servar alla så bra så i stället måste vi bygga spelet i varje boll. </p>
<p><strong>När nu hela Junior-VM är över för svensk del, vad skulle du säga har varit det största glädjeämnet?</strong></p>
<p>– Lagspelet som trots resultatet var  klart godkänt. Där var vi bara en enda delmatch ifrån att vinna mot Frankrike och därmed bli etta i vår grupp, säger Jonas Herrgårdh. </p>
<p><a href="https://www.youtube.com/watch?v=C2NnUgsRnZY">Livesändningen från Junior-VM hittar du här.</a></p>
<p><a href="http://bwf.tournamentsoftware.com/sport/matches.aspx?id=268B0065-3AAA-4B50-9BD6-BF23A583F850&d=20191009">Här hittar du alla resultat, matchschema med mera i Junior-VM.</a></p>
  
  <div class="text-gray-400"> Publicerad: 2019-10-09</div>
  

    </main>

</body>

</html>