<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Toppmatch redan i SM-kvalet</h1>
  <div class="mb-2 text-xl">SM i badminton är lottat. I herrdubbeln möts två mycket starka och rutinerade par redan i kvalet som drar igång fredagen den första februari.
  </div>
    <p>Totalt är 87 singelspelare anmälda, 52 på herrsidan och 35 på damsidan. Herrdubbel och damdubbel har 29 respektive 26 startande par. I mixedklassen deltar 38 lag. Antalet anmäla är något färre än i fjol men ingen dramatisk minskning. I kvalet som inleds på fredagen är det många U19 spelare som försöker spela sig in i huvudtävlingen. Men det finns också spelare med stor rutin som går in redan i första omgången.</p>
<div>- Den mest intressanta matchen i kvalet tycker jag är i herrdubbel mellan Joakim Andersson/Imanuel Hirschfeldt mot Henri Hurskainen/Mattias Wigardt. Det är fyra mycket rutinerade spelare, där Henri och Mattias normalt sett har sina bästa stunder och meriter i singel. Båda paren har en nivå för att minst nå semifinal i hela tävlingen, säger sportchefen Jonas Herrgårdh.</div>
<p>Kvalspelet drar igång klockan 13 på fredag eftermiddag och sedan tar huvudturneringen vid på lördag morgon klockan 9. Matcherna under dessa båda dagar kommer att sändas på webben via Solidsport. Tävlingen avslutas med söndagens finalpass mellan 15 och 18 söndagen den 3 februari då SVT visar matcher såväl på webben som i tv. Samtliga matcher spelas i Sundsvalls sporthall.</p>
<p><a href="http://badmintonsweden.tournamentsoftware.com/sport/tournament.aspx?id=8C465C8B-C824-4675-946C-A4D582365E97" target="_blank">Här kan du se hela lottningen till SM 2019 i Sundsvall.</a></p>
  
  <div class="text-gray-400"> Publicerad: 2019-01-23</div>
  

    </main>

</body>

</html>