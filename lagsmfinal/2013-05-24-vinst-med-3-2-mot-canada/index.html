<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vinst med 3-2 mot Canada</h1>
  <div class="mb-2 text-xl">Sverige vinner med 3-2 i en jämn match mot Canada i Lag-VM (Sudirman Cup) i Kuala Lumpur, Sverige tar in ett underläge med 0-2 i delmatcher till vinst 3-2. Därmed blir det en 17:e placering, 4 placeringar bättre än år 2011.
  </div>
    <p><span style="text-decoration: underline;">Sverige_Canada</span></p>
<p>Första delmatchen är Patrik Lundqvist/Jonathan Nordh i dubbel. De spelade mot Adrian/Derrick som har varit rankade som bäst nr 26 i världen. En jämn match där Patrik/Jonathan har flera setbollar i första set, men förlorar till sist med 25-27 21-16 12-21</p>
<p>Ellinor Widh i singel lyckas inte bemästra spelet från Michelle Li. Ella förlorar med 11-21 14-21</p>
<p>Gabriel Ulldahl har inga problem i matchen mot Martin Giuffre. Motståndaren hänger med upp till 11 i första set, sedan sätter Gabriel upp ett tempo och variationsrikt spel, som är för svårt. Enkel vinst med 21-8 21-9</p>
<p>4 vinster för Gabriel i tävlingen, mycket bra.</p>
<p>Emma Wengberg var tillbaka i damdubbeln tillsammans med Emelie Lennartsson efter några dagars sjukdom. De spelade en stabil dubbel med lite problem i andra set, men vinner till slut, ganska klart med 21-13 21-18</p>
<p>Vid ställningen 2-2 har mixeden med Nico Ruponen/Amanda Högström ansvaret att avsluta matchen med vinst för Sverige. Nico/Amanda fortsätter veckans fina spel och har inga problem att vinna matchen med 21-12 21-9</p>
<p>En mycket stark laginsats från det svenska laget.</p>
<p>Nu kommer vissa spelare och ledare ta 2-3 dagars ledighet från spel och träning.</p>
<p>Lite extra information:</p>
<p>- Många spelare har tagit ett viktigt steg i sin utveckling och erfarenhet.</p>
<p>- Amanda ska man fråga, när det gäller asiatisk mat</p>
<p>- Ingen har missat någon transport, men kan detta bero på att arrangören väljer att</p>
<p>  åka med bussarna 5-7 min efter utsatt tid?</p>
<p>- Inget bad eller solande för ledarna än så länge och på väg ned i hissen med  </p>
<p>   badbyxor på, för första  doppet, börjar ett otroligt åsk och regnväder. Kanske i </p>
<p>   morgon?</p>
<p>- Vem vågar betta emot att Kina vinner Sudirman Cup, jag ger 7 x insatsen tillbaka.</p>
<p><span style="text-decoration: underline;"> </span></p>
<p><span style="text-decoration: underline;">Sverige-Skottland</span></p>
<p>Sverige förlorar mot ett starkt lag från Skottland, bestående av spelare som har klart större meriter, erfarenhet och ranking. Imogen Bankier (2:a i mixed på VM 2011). Robert Blair, tidigare Topp 20 rankad i dubbel och mixed. Kirsty Gilmour, rankad 38 i världen i DS. Paul Van Rietvalde, rankad nr. 33 i världen i dubbel.</p>
<p>I den första matchen spelade Nico Ruponen/Amanda Högström mixed mot Imogen/Blair. Mycket bra match med många fina dueller och fint spel, förlust med 16-21 16-21</p>
<p>I den andra matchen spelade Gabriel Ulldahl mot en jämnt rankad spelare i Kieran Merrilees. På papperet borde det bli en jämn uppgörelse. Gabriel visar fin form och kör fullkomligt över Kieran i första set med 21-10. Gabriel fortsätter i andra set att dominera spelet och leder med 20-10 innan Kieran får ett par extra poäng på slutet.</p>
<p>I damsingeln gör Ellinor Widh sin bästa match hittills. Utmanar Kirsty Gilmour under duellerna och visar ett bra tålamod, förlust till slut med 16-21 9-21</p>
<p>I herrdubbel spelade Patrik Lundqvist/Jonathan Nordh mot ett starkt par i Blair/Rietvelde. Det svenska paret förlorar en jämn match, där de pressar de klart mer rutinerade och meriterande paret, förlust med 19-21 16-21 efter ledning 18-14 i först set.</p>
<p>I damdubbeln visar det svenska paret med Emelie Lennartsson/Amanda Högström upp ett mycket bra spel. Tjejerna spelar taktiskt bra och väljer i de rätta lägena att sätta press på motståndarna Kirsty Gilmour/Jillie Cooper, vinst med 21-14 21-16</p>
<p>Sverige kommer därmed 3:a i gruppen och möter 3:an Canada i den andragruppen på nivå 2. Det är en placeringsmatch om plats 17-18 i världen.</p>
<p> </p>
<p><span style="text-decoration: underline;">Sverige-Ryssland</span></p>
<p>Ryssland är som land rankade nr. 11 i världen och blev på senaste Europamästerskapen 2013 placerade som nr. 3 En svår motståndare på papperet, eftersom Sverige för närvarande är rankade på plats 19 i världen.</p>
<p>Det började bra i matchen mot Ryssland efter vinst med 21-19 21-18 i den viktiga mixedmatchen för Amanda Högström / Nico Ruponen.</p>
<p>Gabriel Ulldahl vann sin singel mot den unge ryssen Yartsev med 22-10 21-15.</p>
<p>I herrdubbeln spelade Patrik Lundqvist / Jonathan Nordh mot par nr. 17 på världsrankingen Ivanov / Suzonov. Godkänd insats och förlust med 14-21 17-21</p>
<p>I damsingel spelade Ellinor Widh mot en bättre rankad motståndare Perminova, rankad som nr. 71 på världsrankingen. Bra insats av Ellinor som under denna match bättre kunde kontrollera vinden och förhållandena i hallen, förlust till slut efter två jämna set 18-21 16-21</p>
<p>I den avgörande dubbeln saknades återigen Emma Wengberg som fortfarande är sjuk. Det nykomponerade paret med Emelie Lennartsson och Amanda Högström pressar sina motståndare Bibik / Chervaykova men förlorar till slut i en jämn match med siffrorna 19-21 19-21 efter att ha haft ledningen i anmdra set med 18-13.</p>
<p>Hade varit fantastisk bra med en vinst för Sverige, men vi fick till en bra match och tar med oss nyvunnen erfarenhet för framtiden.</p>
<p>På Onsdag väntar Skottland i gruppen, som tidigare vunnit mot både USA och Ryssland. Detta blir en svår motståndare.</p>
<p> </p>
<p>Sverige - Skottland:  Onsdag 22/5 kl. 18.00 (svensk tid 12.00)</p>
<p> </p>
<p>Lite information:</p>
<p>- Danmark var inte glada efter sin förlust mot Japan med 2-3</p>
<p>- Maten är billig, Lunch/Middag ca. 20-25 kr</p>
<p>- Mycket varmt och fuktigt i träningshallen, ingen AC</p>
<p>- Fot massage verkar vara en trend bland spelarna att pröva på.</p>
<p>- Mild "Thai red curry chicken" kan vara väldig spicy</p>
<p> </p>
<p><span style="text-decoration: underline;">Sverige - USA</span></p>
<p>Sverige vinner mot USA med 3-2 i första slutspelsmatchen i Lag-VM (Sudirman Cup). En mycket bra laginsats där det svenska laget går fram till 3-0 ledning efter vinster i mixed, herrsingel och herrdubbel.</p>
<p>En mycket bra prestation av laget att vinna mot USA.</p>
<p>Amanda Högström / Nico Ruponen vinner den första mixeden mot nr. 21 på världsrankingen i två set, 21-16 21-17</p>
<p>Gabriel Ulldahl vinner sin singel mot en bättre rankad motståndare Pongnairat Sattawat (nr. 71 på världsrankingen) i en tuff tresets match, 21-16 20-22 21-18</p>
<p>Herrdubbeln Patrik Lundqvist / Jonathan Nordh vinner sin match mot Ho Halim Haryanto / Philip Chew med 21-22 14-21 21-14. Bra vinst för Patrik och Jonathan då en f.d. världsmästare och All England mästare Halim Haryanto stod på andra sidan nätet.</p>
<p>De två andra matcherna förlorar Sverige. Ellinor Widh förlorar i två set mot Iris Wang med 16-21 12-21</p>
<p>Damdubbeln med Emelie Lennartsson / Amanda Högström spelar bra i två set mot duktiga motståndarna Eva Lee / Paula Lynn Obanana. Siffrorna blev 22-20 15-21 6-21</p>
<p>Starkt av laget att vinna, trots att Emma Wengberg inte kunde delta, beroende på sjukdom, samt att det svåra förhållanden med mycket vind i hallen och många spelare har inte så stor erfarenhet av detta.</p>
<p> </p>
<p>Nästa match är mot Ryssland på tisdag kl. 12.00 (svensk tid 06.00).</p>
<p> </p>
<p>Länk: <a href="http://bwf.tournamentsoftware.com/sport/matches.aspx?id=A573BF77-2860-4DE4-A417-7DED98403934&d=20130519">Resultat och Lottning</a></p>
<p> </p>
  
  <div class="text-gray-400"> Publicerad: 2013-05-24</div>
  

    </main>

</body>

</html>