<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rickard nådde kvartsfinal</h1>
  <div class="mb-2 text-xl">Rickard Nilsson spenderade midsommarhelgen i Dublin med att spela Irish International. Trots en förkylning i bagaget lyckades Rickard ta sig till kvartsfinal och därmed göra en resultatmässigt bättre prestation än vid tävlingen i fjol.
  </div>
    <p>Efter tre veckors förkylning var Rickards form inte den absolut bästa inför Irish Para-badminton International. Veckan innan tävlingen kom Rickard ändå igång så pass att han bestämde sig för att delta och försöka nå längre än förra årets åttondelsfinal i singel.</p>
<p>I gruppspelet ställdes han först mot David Purdie, Skottland. Spelet fungerade bra och segersiffror skrevs till 21-14, 21-11.</p>
<p>Den andra gruppspelsmatchen mot Christopher Budesheim blev tuffare. Den duktige tysken är nyklassificerad och deltar för första gången. Rickard slet och kämpade men fick ge sig i tre set 15-21, 21-16, 13-21. Därefter vann dock Rickard klart över irländaren Stephen Bryan Halpin (21-12,21-9) och slutspelet var säkrat.</p>
<p>I åttondelsfinalen lottades Rickard mot tysken Jan Niklas Pott. Mot Pott hade Rickard två förluster sedan tidigare och det skulle bli "tredje gången gillt". Rickard förlorade första set med 21-17 men vände sedan matchen och vann de två följande med 21-12, 21-16. Kvartsfinalen mot andraseedade Sukant Kadam från Indien (trea på världsrankingen) började tufft. Ingenting stämde för Rickard i första set och indiern vann detta med klara 21-9. Därefter höjde Rickard tempot ordentligt och tog hem andra setet med 21-16. Tredje set blev otroligt spännande och en publikmatch som hette duga. Underbar stämning i hallen men setet slutade tyvärr med 21-17 till Sukant, men en härlig insats av Rickard.</p>
<p>I dubbelspelet med Mark Waller, England var lottningen den tuffast möjliga. De båda killarna vann en match i gruppspelet men det räckte tyvärr inte till avancemang även om de spelmässigt tagit ett stort steg framåt tillsammans.</p>
<p>Se samtliga resultat från tävlingen här: <a href="https://bwf.tournamentsoftware.com/sport/matches.aspx?id=53A1D449-E91D-474A-B976-1003E7E6C570" target="_blank">Irish Para-Badminton International</a></p>
  
  <div class="text-gray-400"> Publicerad: 2017-06-26</div>
  

    </main>

</body>

</html>