<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">RF i dialog med regeringen om personnumren</h1>
  <div class="mb-2 text-xl">Efter en treårig rättsprocess förbjuds RF av datainspektionen att använda personnummer i kontrollen av det lokala aktivitetsstödet. Men RF arbetar för att ändra beslutet, och vill att klubbarna ska fortsätta redovisa LOK-stödet precis som vanligt.
  </div>
    <p><em>Informationen kommer från Riksidrottsförbundet</em></p>
<p>Avslaget från Högsta förvaltningsdomstolens som kom i veckan kan få tuffa konsekvenser för idrotten. Men RF (Riksidrottsförbundet) har en pågående dialog med regeringen och hoppas på en snabb lösning. Därför kommer inte rutinerna att ändras på kort sikt. Här nedan följer en kort information om hur vi hanterar frågan.</p>
<p>Att ändra i LOK-stödshanteringen skulle innebära kraftigt ökade administrativa kostnader på grund av att kontrollerna skulle behövas skötas manuellt. Både RF och regeringen vill att pengar ska gå till idrott i föreningar och inte till onödig administration. Därför har RF uppvaktat regeringen som under en tid har jobbat på att lösa frågan. Den går att lösa på ett enkelt sätt genom en ändring i förordningen som styr statens stöd till idrotten och att iden ge RF rätt att nyttja personnummer.</p>
<p>I praktiken innebär detta att RF inte kommer att ändra sina rutiner för Lok-stödhanteringen förrän tidigast efter den 1/7 2017 utifrån dagens avslag i högsta förvaltningsdomstolen. Detta har även kommunicerats till Socialdepartementet utifrån det faktum att det är den tid som behövs för att ändra i LOK-stödsförskrifterna och i redovisningssystemet inom IdrottOnline. Det är inte rimligt att ändra förutsättningarna under en pågående redovisningsperiod för föreningarna.</p>
<p>Sammanfattningsvis så är vårt budskap till föreningar som undrar vad avslaget i högsta förvaltningsdomstolen innebär att man redovisar sitt Lok-stöd precis som vanligt i alla fall fram till den 1/7 2017. Har vi inte fått till en förändring i förordningen under denna tid så kommer förändringar i LOK-stödsredovisningen att ske efter den 1/7 2017.</p>
<p> </p>
  
  <div class="text-gray-400"> Publicerad: 2016-10-14</div>
  

    </main>

</body>

</html>