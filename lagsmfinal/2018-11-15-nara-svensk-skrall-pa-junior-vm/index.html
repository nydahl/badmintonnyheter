<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nära svensk skräll på junior-VM</h1>
  <div class="mb-2 text-xl">Det blev som väntat en tuff tredje dag på junior-VM i Toronto, då omgången innan åttondelsfinalerna skulle spelas i alla kategorier. Det blev fyra svenska förluster, närmast en skräll var Ashwathi Pillai. Därmed är samtliga svenska spelare utslagna.
  </div>
    <p>Onsdagens matcher börjde med mixed för Tilda Sjöö/Melker Z-Bexell. En dålig start och högt bolltempo och lite för mycket snabbt flackt spel gjorde att det blev svårt i första set. Men Melker/Tilda kom bättre in i spelet i slutet på första och in i andra set. En riktigt duktig tjej på andra sidan gjorde inte saken bättre. Det blev svensk förlust i två set med 13-21, 16-21.</p>
<p>Ashwathi Pillai spelade mycket bra och utmanade seedade danskan Line Christophersen på ett bra sätt. På andra sidan sundet är Line ansedd som en mycket stor talang och hon vann Europamästerskapen för juniorer i damsingel i september.</p>
<p>Ashwathi förlorade första set med 13-21 men spelade upp sig och klarade av pressen som Line gav i form av offensiva clear och smashar allt bättre. Ashwathi vann sedan andra set med 21-19. Tredje set blev en riktig rysare för både spelarna. Setet såg ut att gå till Line som ledde med 5-6 poäng, men vid 16 så blir hon plötsligt riktigt nervös och darrig. Ashwathi kunde komma ikapp och tog ledningen med 20-17. Därpå tre matchbollar för Ashwathi, som plötsligt kände pressen och möjligheten till en riktig stor skräll. En av matchbollarna slog ner vid sidlinjen på Ashwathis planhalva och är enbart 2-3 cm innanför linjen. På övriga två bollar blir det inga dueller. Line kommer ikapp och vinner till sist med 20-22. </p>
<p><em>Bild: Ashwathi Pillai</em></p>
<p>Joel Hansson/Melker Z-Bexell fick en dålig start på matchen och fick jobba hårt för att komma ikapp två heltända indiska spelare. Trots bättre spel i slutet på första set, så blev det förlust med 18-21. I andra set är det jämnt upp till 14-13 med bättre spel och framförallt förflyttningar på banan, men då går det tyvärr snabbt upp till 14-21 i setförlust.</p>
<p>Malena Norrman/Ashwathi Pillai kommer inte rätt på det i matchen mot Eun Seo Jang/Jung Hyun Lee från Korea utan förlorar klart mot en bättre motståndare i två set 9-21, 5-21.</p>
<p>Alla svenska spelare/par är därmed utslagna. Vi var mycket nära att nå vårt mål med en spelare till åttondelsfinal, men centimetrarna var inte på vår sida.</p>
<p><strong>Onsdagens resultat:</strong></p>
<p>Mxd: Melker Z-Bexell/Tilda Sjöö - <strong>Ruttanapak Oupthong/Peeraya Khantaruangsakal (Thailand) </strong>13-21, 16-21</p>
<p>DS: Ashwathi Pillai -<strong> Line Christophersen (Danmark) </strong>13-21, 21-19, 20-22</p>
<p>HD: Joel Hansson/Melker Z-Bexell - <strong>Vishu Vardhan Goud Panjala/Srikrishna Sai Kunar Podile (Indien) </strong>18-21, 14-21</p>
<p>DD: Malena Norrman/Ashwathi Pillai - <strong>Eun Seo Jang/Jung Hyun Lee (Korea) </strong>9-21, 5-21</p>
<p><a href="https://bwf.tournamentsoftware.com/sport/matches.aspx?id=F6B352FE-DD7C-4F36-9F85-690ECB3C7D5A" target="_blank">Klicka här för spelschema och livescore</a></p>
<p><a href="https://www.youtube.com/user/BadmintonCanada" target="_blank">Livestream från junior-VM hittar du här</a></p>
  
  <div class="text-gray-400"> Publicerad: 2018-11-15</div>
  

    </main>

</body>

</html>