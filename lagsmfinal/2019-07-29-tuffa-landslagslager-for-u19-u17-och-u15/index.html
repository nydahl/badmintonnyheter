<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tuffa landslagsläger för U19, U17 och U15</h1>
  <div class="mb-2 text-xl">Taktik, förståelse och fysik! Det var några moment i fokus på de nyss genomförda landslagslägren för U19, U17 och U15. Här kan du ta del av förbundskaptenernas sammanfattning av lägren.
  </div>
    <p><em>Bilden ovan: Hela gänget på landslagslägret för U15 i Täby.</em></p>
<p>Den 21-26 juli genomfördes lägren: U19 i Uppsala, U17 i Trollhättan och U15 i Täby. På förbundets Instagram och Facebook har du kontinuerligt kunnat följa en hel del av vad som har hänt på träningarna. Där hittar du också bilder och videor från både träningspass och livet vid sidan om planen. Och här nedan får du sammanfattande rapporter om de olika lägren – skrivna av FKU19 Tim Foo, FKU17 Douglas Lidman och FKU15 Boxiao Pan.</p>
<p> </p>
<p><strong>Landslagsläger U19 i Uppsala</strong></p>
<p>Sommarens landslagsläger för U19-spelarna har lagt stor vikt på att hålla övningarna enkla, men med stort fokus på fysik, säkerhet och förståelse för varje övning och hur vi kan omvandla det till matchsituation. Vi har genomfört elva pass från söndag eftermiddag till fredag lunch.</p>
<p>Hur försöker spelarna skapa poäng och vad vi kan göra för att vända i svåra lägen under press? Generellt är spelarna fysiskt starka när det kommer till löpning, däremot på banan upplever vi att tekniken i fotarbetet och styrkan för att kunna orka röra sig snabbt och smidigt är en svaghet som vi måste förbättra. Slagmässigt är de duktiga, men vi behöver mer sting i slagen för att kunna göra poäng mot det bättre motståndet i Europa. </p>
<p>Veckan har varit tuff men spelarna har klarat av det bra. Vi märker att de är olika lärda/kunniga när det kommer till att förstå övningarna och varför vi genomför dem. De är i rätt ålder där de får sålla och välja av det bästa vad olika tränare har tipsat om. </p>
<p>Under veckan har spelarna även sparrat en del med Eurocenter-spelarna. Vissa av U19-spelarna gör det bra och för en del andra finns det en bit kvar för att kunna utmana seniorerna.</p>
<p>Sportchef Jonas Herrgårdh gav även information om kommande tolv månaders U19-mål och aktiviteter från förbundet och information om seniorlandslag och Eurocenter. Dessutom en del information om förbundets policy och regler samt vad som gäller inom doping och betting/matchfixning. </p>
<p>Vill slutligen tacka förbundskapten Andrew Smith som har spenderat mycket tid denna vecka med spelarna, samt Richard Eidestedt, alla U19 spelarna för bra genomförda pass och till Eurocenter-spelarna för sparringen.</p>
<p><em>Skribent: Tim Foo, FKU19</em></p>
<p> </p>
<p><strong>Landslagsläger U17 i Trollhättan</strong></p>
<p>U17-lägret i Trollhättan var mycket givande både för spelarna och för oss tränare som var med. Som ny förbundskapten fick jag nu för första gången träffa och lära känna många av spelarna och kan inte annat än att se fram emot kommande säsong. Truppen fungerar superbra tillsammans och beter sig verkligen som ett “team”.</p>
<p>Allt eftersom lägret pågick och ben och sinne blev tröttare och tröttare visade ingen av spelarna några tecken på uppgivenhet utan snarare tvärt om. Mathias Wigardt och jag var mycket nöjda med hur mycket vilja och glöd som utstrålades under träningarna. </p>
<p>Eftersom U17-EM närmar sig låg mycket fokus på matcher och matchliknande övningar. Spelarna fick till en början spela matcher mot varandra där tränarna tog möjligheten att iaktta och studera spelarna för att senare under kommande matchpass försöka höja nivån till vad som behövs mot internationellt motstånd.</p>
<p>Det som blev tydligt direkt var att grundtempot låg på en för låg nivå. Spelarna har snabbheten och styrkan i kroppen, men har inte riktigt lärt sig att utnyttja det höga tempot som krävs för att höja sig till nästa nivå. Många gånger förlitar sig juniorer på vinnande slag alldeles för tidigt under en duell.</p>
<p>Detta fick spelarna sedan träna på och när lägret närmade sig slutet var skillnaden stor. Detta var det viktigaste spelarna tar med sig hem till sina träningsmiljöer: Att minimera misstagen och vinna på att spela ett högt tempo som antingen får motståndaren att göra ett misstag eller ge bort ett läge som ger oss en situation där vi kan slå ner bollen i golvet. Att spela på detta sätt kräver mycket träning och tuff disciplin. Fokus på träningarna måste vara på topp. Men det är inget som tränarna för U17-landslaget inte tror på. Spelarna visade att de kan och att de vill. </p>
<p>Utöver träningarna fanns det också tid till att lära känna varandra bättre och en del spelare som tidigare inte varit med kom snabbt in i gänget. Ett gott tecken för framtiden då det är viktigt med sammanhållning när man tränar i grupp. </p>
<p>Allt som allt gick lägret mycket bra och förbundet vill tacka Trollhättan BF för att vi fick komma och ha lägret i deras anläggning och för all hjälp runt omkring lägret. Utan hjälpen hade det inte varit det samma!  </p>
<p><em>Skribent: Douglas Lidman, FKU17</em></p>
<p> </p>
<p><strong>Landslagsläger U15 i Täby</strong></p>
<p class="normal">24 spelare välkomnades av mig (FKU15 Boxiao Pan), FTU Larry Li och debuterande FTU Emil Johansson i Täby Racketcenter för en veckas landslagsläger. Huvudfokus genom hela lägret var taktik i samtliga kategorier. Förmågan att möta bollen tidigt i det neutrala spelet är en liten detalj som gör enorm skillnad. Detta är något som alla på lägret behöver träna på och ständigt påminna sig själv om. En decimeters skillnad i höjd på hur man möter bollen gör skillnaden på om motståndaren blir pressad eller om man bjuder på offensiven. </p>
<p class="normal">Defensivträningen handlade mest om hur man skulle flytta på motståndaren. Variation var nyckeln i dubbel medan i singel handlade det mer som tajmingen i förspänningshoppet och pannben när det började bli jobbigt. Offensivt jobbade vi mest med placering av slaget. Återigen var variationen nyckeln och ju fler varianter man hanterar desto svårare blir det för den defensiva spelaren. </p>
<p class="normal">Det mest glädjande från lägret, dvs det som fungerade bäst för spelarna, var situationen serve-serveretur och tredjeboll. Många unga tycker att detta är tråkigt att träna på men det är inte bara jätteviktigt utan även väldigt avancerat och kul när man lägger till olika servar, olika “intercepts” samt samarbetet med partnern genom handsignaler eller ett kort snack innan serven. </p>
<p class="normal">Denna gång var det många med på lägret som har gjort denna typ av träning tidigare vilket gjorde att konceptet klickade betydligt snabbare för alla på lägret jämfört med tidigare. Många var så bra på att läsa servereturen och kunna blockera den att partnern nästa aldrig fick någon boll att öva på. </p>
<p class="normal">Förutom badminton genomfördes även fystester. Som vanligt i denna ålder är det väldigt olika bland spelarna hur kunnig man är i fysträningen, speciellt vad gäller skivstång. Vissa har aldrig tränat detta förr och vissa tränar detta hemma flera gånger i veckan. Den huvudsakliga anledningen till varför vi genomför fystesterna redan i U15 är för att spelarna tidigt ska få upp ögonen för vad som krävs när de kommer till RIG/NIU och ska göra testerna för första gången och måste jobba ikapp. </p>
<p class="normal">Överlag är jag väldigt nöjd med spelarnas prestationer på lägret. Nu gäller det för spelarna att fortsätta jobba på detta hemma. En veckas läger kan bara öppna ögonen för grovjobbet som måste göras hemma i vardagen så att inte utvecklingen avstannar. </p>
<p class="normal">Tack till Täby BMF och främst Helene, Carin och Annika som varje dag ställde upp ideellt för att ordna maten till alla oss.</p>
<p class="normal"><em>Skribent: Boxiao Pan, FKU15 </em></p>
  
  <div class="text-gray-400"> Publicerad: 2019-07-29</div>
  

    </main>

</body>

</html>