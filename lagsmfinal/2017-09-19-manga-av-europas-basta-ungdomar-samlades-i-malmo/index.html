<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Många av Europas bästa ungdomar samlades i Malmö</h1>
  <div class="mb-2 text-xl">Swedish Youth Games samlade över 500 spelare i åldergrupperna U13 till U19 den gångna helgen.– Det har varit en bra tävling där vi fått upp kvalitet och mängd spelare för i stort sett alla klasser, säger Karin Lundqvist i tävlingsledningen.
  </div>
    <p>En av Europas största ungdomstävling i badminton, Swedish Youth Games (Svenska Ungdomsspelen), har under helgen spelats i Malmö Badmintoncenter. Tävlingarna lockade 504 spelare som under fyra dagar spelat totalt 951 matcher.</p>
<p>− Vi är väldigt nöjda med tävlingen i stort och att vi fått så stor uppslutning från så många länder, säger Karin Lundqvist som är del av tävlingsledningen.</p>
<p>Tävlingen inleddes med landskamper i åldersklasserna U13 och U15. Tio landslag kämpade i två dagar innan den individuella tävlingen gick i gång mitt på fredagen. För Sveriges del blev det en tredjeplats i såväl U13 som U15.</p>
<p>Efter lagspelet gick den individuella tävlingen och där tävlande man i åldrarna 13 till 19 år. I 17-årsklassen har tävlingen nått den högsta certifiering av BEC och tävlingen ingår i en Circuit som pågår runt om i Europa.</p>
<p>− Spelare från 15 länder kom till Malmö det här året. Tyskland kom med en 30-manna trupp, Spanien, Tjeckien och Italien kom med en trupp för första gången i år och Frankrike kom även de med sin landslagstrupp i U15. Att vi har lyckats locka Danmarks landslag att välja vår tävling gör att vi får extra draghjälp till tävlingen, säger Karin Lundqvist.</p>
<p>− Tävlingen har nu nått sitt max och vi får nu se över hur vi istället kan öka kvalitén på alla klasser och kanske även spela med en klass i ytterligare en hall för att avlasta lite. Lördagens spel blev alldeles för sent och det ska vi ha kritik för, det ska rättas till, säger Karin Lundqvist.</p>
<p>Det är en stor organisation som arbetat med tävlingen under en lång tid nu, mycket tid och slit har krävts för att få det hela att fungera. Transporter till hotell, mat till många personer på plats och inte minst en stor tävling att administrera.</p>
<p>− Hade inte så många ställt upp ideellt så hade det aldrig gått att arrangera. Mycket jobb och mycket tid läggs ner, men det är roligt när det bär frukt, säger Lundqvist.</p>
<p>Årets tävling är den tredje som anordnas i Malmö i nuvarande tappning.</p>
<p>− Event in Skåne och Malmö Stad är viktiga samarbetspartners. De har vi att tacka för mycket. Nu är satsningen och samarbetet för dessa tre år klart, nu är tanken att vi ska stå på egna ben, säger Karin Lundqvist.</p>
<p>Danmark imponerade i flera klasser och vann mycket, men även Sverige hade vinnare. I U15-klassen vann Edith Urell (Fyrisfjädern) i både damsingel och i damdubbel tillsammans med Jessica Silvennoinen (Kista). I U19 vann Simon Sandholm i herrsingel och i herrdubbel vann August Björkler och Hugo Söderberg. I U19-klassen saknades dock utländska spelare förutom ett antal danska spelare.</p>
<p><a href="http://swedishyouthgames.com/" target="_blank">Läs gärna mer om tävlingen här</a></p>
<p><a href="http://badmintonsweden.tournamentsoftware.com/sport/tournament.aspx?id=DE6FD1E9-9CF2-46C6-8C12-E0807372FF29" target="_blank">Här hittar du resultat från tävlingen</a></p>
  
  <div class="text-gray-400"> Publicerad: 2017-09-19</div>
  

    </main>

</body>

</html>