<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Trafiken på sajten fyrdubblad</h1>
  <div class="mb-2 text-xl">Vad trevligt att du läser den här artikeln! Det är du långt ifrån ensam om. På mindre än två år har trafiken på Badminton Sweden-sajten fyrdubblats. I dag har sajten nästan 8000 unika besökare per vecka.
  </div>
    <p>För lite mindre än två år sedan bestämde sig förbundsstyrelsen för att satsa mer på kommunikation och dialog, och på att försöka etablera Badminton Sweden-sajten som en samlingspunkt för Badmintonsverige.</p>
<p>Det är mycket roligt att kunna konstatera att satsningen ger resultat.</p>
<p>När vi i september 2014 började utveckla sajtens innehåll hade den 2 000 unika besökare per vecka. Efter ett år hade antalet besökare ökat till mellan 4 500 och 6 000 per vecka. Mer än en fördubbling.</p>
<p>Nu har vi tagit ytterligare ett rejält kliv. Det senaste halvåret är snittet över 7 800 besökare per vecka. Bästa siffran är över 10 000 på en vecka,.</p>
<p>Trafiken har alltså fyrdubblats sedan 2014, och vi gläder oss mycket över att så många fler hittar till oss och läser oss regelbundet.</p>
<p>Vi ser också av statistiken att många är nyfikna på sajten. Många förstagångsbesökare har kommit till förbundssajten de senaste månaderna. Dessa ”nybörjare” hoppas vi snart ska vara regelbundna besökare.</p>
<p>De användare som besöker oss regelbundet läser också fler artiklar. Det betyder att många stannar längre på sajten, ca tre-fyra minuter, vilket är en lång tid i den snabba digitala världen.</p>
<p><strong>Vad beror då framgången på?</strong> Jo, ett flertal faktorer, tror vi.</p>
<p>Sajten har fått ett rejält breddat innehåll. Vi är inte längre bara en traditionell förbundssajt där läsarna framför allt hittar "administrativa meddelanden".</p>
<p>I dag lever sajten på ett helt annat sätt än tidigare, och vi försöker ge mycket mer.  Här ska du kunna få intressanta nyheter och ta del av tankeväckande debattinlägg – förutom att du självfallet ska få information om vad som sker inom förbundet, distrikten och klubbarna.  Det ska vara både nyttigt och lustfyllt att ta del av sajtens innehåll.</p>
<p><strong>Här är ett axplock av vad vi erbjuder:</strong></p>
<p>a) Svenska och internationella tävlingsnyheter, material som framför allt våra förbundskaptener hjälper oss med. Vi försöker också förenkla för er läsare genom att länka till resultatredovisningar och webb-TV-sändningar.</p>
<p>b) Artiklar om vad som händer i distrikt och klubbar. Vi är enormt glada och tacksamma för att ni ledare, tränare och spelare tipsar oss, och att ni i många fall också hjälper oss med texter och bilder. Stort tack!</p>
<p>c) Servicematerial som tävlingskalender, resultat och rankningar presenteras på ett bättre och mer lättillgängligt sätt.</p>
<p>d) Bloggar. Det är spännande att följa vår herrsingeletta Henri Hurskainen liksom våra mycket lovande juniorer Emma Karlsson/Johanna Magnusson.</p>
<p>e) Flera intressanta och konstruktiva debatter.</p>
<p>f) Hörvärda poddar med profiler i Badmintonsverige.</p>
<p>e) Läsarkommentarer till artiklarna. Kommentarerna är läsvärda och ger olika perspektiv på olika frågor.</p>
<p>Vi hoppas också på ännu fler läsare. I dag har vi nästan 30 000 medlemmar i klubbarna. Tänk om vi kunde få alla att regelbundet läsa Badminton Sweden-sajten!</p>
<p>För att kunna fortsätta utveckla sajten vill vi gärna ha hjälp av er läsare. Tveka inte att höra av er till oss. Det kan vara något som ni vill tipsa om, något som ni tycker att vi bör ha mer av, eller något som ni tycker att vi missar.</p>
<p>Välkomna med synpunkter!<em> </em></p>
  
  <div class="text-gray-400"> Publicerad: 2016-05-02</div>
  

    </main>

</body>

</html>