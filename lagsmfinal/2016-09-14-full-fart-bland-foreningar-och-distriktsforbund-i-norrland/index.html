<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Full fart bland föreningar och distriktsförbund i Norrland!</h1>
  <div class="mb-2 text-xl">Den gångna helgen 9-11 september var det full fart mot målet Dubbelt så stora, dubbelt så bra i Bollnäs och Sundsvall!
  </div>
    <div><strong>Distriktsläger i Hälsingland</strong></div>
<div>Med hjälp av idrottslyftsmedel för samverkanprojekt arrangerade Hälsinglands Badmintonförbund tillsammans med samtliga föreningar i Hälsingland ett distriktsläger i Bollnäs fredag-söndag. </div>
<div>    Lägret är en del av Hälsinglands verksamhetsplan och pågående utvecklingsarbete. Sören Norell, styrelseledamot i Hälsingland samt tränare och ledare i BMK Tranan, var ansvarig för lägret och genomförde träningen under tre dagar tillsammans med Erik Lindblom, Kilafors och Johan Wängermark, Tranan på ett fantastiskt sätt!</div>
<div>    Lägret hade samlat ca 25 ungdomar från samtliga klubbar i Hälsingland, vilket är oerhört positivt för utvecklingen i distriktet. Förhoppningsvis kan detta tillsammans med andra pågående utvecklingsarbeten leda till att vi inte bara stärker verksamheten och engagemanget hos klubbar och ledare i Hälsingland, utan också klubbar och SDF i först och främst granndistrikten Dalarna och Gästrikland.</div>
<div>                                                                                                                                      </div>
<div><strong>Utbildningskonferens i Östanskär</strong></div>
<div>20 mil norrut i Östanskär strax norr om Sundsvall, hade Håkan Melker, Bergsåkers BMK/Sisu Västernorrland tillsammans med Joakim Larsson, Västernorrlands Badmintonförbund samlat samtliga Norrlandsdistikt och även föreningar i Västernorrland med omnejd till en utvecklingskonferens lördag-söndag 10-11 september. Konferensen var helt kostnadsfri för föreningar och distrikt, då Sisu Västernorrland stod för kostnaderna kopplat till ett utbildnings- och utvecklingsstöd!</div>
<div>    Vi var 10 personer som under två intensiva och mycket givande dagar diskuterade och presenterade olika ideer, tankar och framtida arbeten för att tillsammans stärka föreningar och distriktsförbund mot det gemensamma målet Dubbelt så stora, dubbelt så bra! Deltagande distrikt var Dalarna, Hälsingland, Västernorrland och Västerbotten. Dessa kompletterades med representanter från Falun, Ljusdal, Bergsåker, Alnö, Friska Viljor och IFK Umeå. Borlänge, Härnösand och BMK Boston var också anmälda, men fick tyvärr lämna återbud med kort varsel.</div>
<div>    Lördagen bestod av presentation av Badminton Swedens föreningsutveckling och framtida tränarutbildning, samt diverse frågor gällande idrottslyft, kontakt med Sisu, föreningsutveckling och utbildning. Utifrån detta hade vi workshops i hur vi bygger en starkare förening och distriktsförbund.</div>
<div>    Under söndagen gästades vi av Lillemor Lindell som är ansvarig för integrationsfrågor hos Riksidrottsförbundet. Lillemor visade hur invandringen till Sverige idag ser ut, samt förklarade RFs roll och vad vi som SF, SDF och föreningar kan göra i integrationsfrågor, och framförallt hur vi kan få hjälp och stöd med detta från RF och distriktidrottsförbunden.</div>
<div>    Konferensen avslutades med att Jan- Erik Sandin, ordförande Hälsinglands BF hade en mycket bra och intressant presentation av distriktförbundets organisation, verksamhetsplan, vision och mål, vilket var oerhört positivt och glädjande som föreningsutvecklare att få ta del av! Detta då Hälsinglands BF ligger mycket långt fram i struktur och organisation, samt med samverkansaktiviteter tillsammans med föreningarna.</div>
<div>                                                                                                                                      </div>
<div>Ett stort tack till alla involverade under mina tre dagar i Bollnäs och Sundsvall som var oerhört givande och inspirerande!</div>
<div>Claes Johansson</div>
<div>Föreningsutvecklare Badminton Sweden</div>
<p> </p>
  
  <div class="text-gray-400"> Publicerad: 2016-09-14</div>
  

    </main>

</body>

</html>