<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">U17-EM är igång</h1>
  <div class="mb-2 text-xl">Sverige vinner öppningsmatchen mot Schweiz med 3-2.
  </div>
    <p>Följande spelare representerar Sverige vid U17-EM den 7-15 november i Slovenien: <br /><br />Albin Hjelm, Uppsala KFUM <br />Jakob Nilsson, Bollen BK <br />Filip Myhrén, BMK Aura <br />Matilda Nygren-Strandberg, Växjö BK <br />Hanna Ekhamre, Skogås BK <br />Seydi Aktan, BMK Aura <br /><br />Ledare är FK U17 Peter Gustafsson och Ass FK Christer Andersson. <br /><br />Lagtävlingen spelas den 7-11 november. Sverige har lottats i grupp 2 tillsammans med Ukraina, Ungern och Schweiz. Gruppvinnarna (åtta totalt) går till slutspel. Danmark är försvarande mästare och även favoriter till att ta hem titeln 2009. Den individuella tävlingen spelas den 11-15 november och det är första gången som det genomförs ett individuellt Europamästerskap för U17-spelare. Lagtävlingen har spelats ett antal gånger, men det är första gången som Sverige deltar. <br /><br />Information från <a href="http://eu17c.badmintoneurope.com/" target="_blank">Badminton Europe</a>. <br />Information från <a href="http://www.eurou17.com/" target="_blank">arrangören</a>. <br /><br /><strong><em>Sverige-Schweiz 3-2 (FK berättar)</em></strong> <br />Kanske var förväntningarna sol och lite varmare men Slovenien överraskar med regn och några plusgrader. Vi hämtas och transporteras till hallen där vi genomför ett lättare träningspass. <br /><br />I första omgången ställs vi mot Schweiz, en kan tyckas lagom öppningsmatch. Men första matchen är alltid just första matchen. Spelordningen MX, HS, DS, HD samt DD är bra. Filip/Hanna vinner första set ganska komfortabelt och det schweiziska paret upplevs som mer taget av allvaret. Trots mycket snack mellan seten om att det inte kommer att gå lika lätt i nästa så går setet till Schweiz. Vi samlar ihop oss och tar tag i matchen och står till slut som segrare med siffrorna 21-10,15-21,21-16. <br /><br />Albin vinner ganska komfortabelt sin singel även om det stundtals upplevs som både krampaktigt och lekfullt. Siffrorna skrivs till 21-17, 21-16. <br /><br />Matilda möter den duktiga Nicole Schaller som nyligen vann Hvidovre International. Matilda har lite problem inledningsvis med ljuset i hallen, de snabba bollarna samt en nervositet. Första set går till Schaller ganska lätt 21-5. I andra börjar Matilda vänja sig och bjuder upp till kamp. Matchen slutar 5-21, 14-21. Ställningen 2-1 till Sverige. <br /><br />Efter en trevande inledning av Filip/Albin i herrdubbeln så tar grabbarna kommandot och styr spelet och vinner på ett förtroendeingivande sätt matchen med siffrorna 21-13, 21-15. <br /><br />Damdubbeln spelar Hanna & Seydi periodvis riktigt bra. De möter den tidigare nämnda Schaller och hennes dubbelkamrat Nadja Fankhauser. Ett tungt hårtslående par som svenskorna i sina bästa stunder lyckas manövrera ut. Men vi väger lite lätt och slutsiffrorna skrivs till 16-21,15-21. <br /><br />Totalt sett en helt okej laginsats. Vi vet att vi har några växlar till att lägga in. Eftermiddagen tillbringas i träningshallen i Ljubljana med förhoppningsvis ett positivt utfall då Ungern väntar i söndagens match. Ungern mötte i första omgången seedade Ukraina och förlorade i en jämn match. Motståndet kommer att bli tuffare, men vi kommer också att vara tuffare! <br /><em>Peter & Christer</em> <br /><br />Följ lagtävlingen <a href="http://www.tournamentsoftware.com/sport/tournament.aspx?id=348B471F-4968-4604-BF82-04F2BBEC0FF0" target="_blank">här</a>.<br /></p>
  
  <div class="text-gray-400"> Publicerad: 2009-11-08</div>
  

    </main>

</body>

</html>