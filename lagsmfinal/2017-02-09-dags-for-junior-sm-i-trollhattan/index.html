<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Dags för Junior-SM i Trollhättan!</h1>
  <div class="mb-2 text-xl">Trollhättans BMF är värd för årets Junior-SM den 10-12 februari. Det är klubbens femte SM-arrangemang sedan 2013. – Vi tycker att det ger oss mycket, säger Jan Borgstedt, ordförande i föreningen och tävlingsledare.
  </div>
    <p>Sedan 2013 har Trollhättan arrangerat fem olika Svenska Mästerskap, bland annat Senior-SM förra året. Nu är det dags för Junior-SM, vilket också blir första gången som klubben kan ha en SM-tävling i den nybyggda Innovatumhallen.</p>
<p>Tävlingen kommer att spelas på fyra av hallens nio banor, vilket möjliggör fler åskådarplatser.</p>
<p>- Vi hoppas att många åskådare ska passa på tillfället att se bra badminton, säger Jan Borgstedt.</p>
<p>Att arrangera en tävling kräver en hel del av en förening och dess medlemmar. I samband med förra årets Senior-SM var över 90 personer inblandade. Sammanlagt la de ned 1 100 ideella timmar för att få det hela att gå i lås.</p>
<p>- Så även om vi tjänar en del pengar på arrangemangen är timpengen inte särskilt stor. Men vi tycker att en så här tävling ger mycket annat till klubben, säger Jan Borgstedt.</p>
<p>- Det är viktigt för sammanhållningen i klubben. Det skapar engagemang och entusiasm. Vi märker också att många tycker att det är roligt att vara med. Många återkommer år efter år och tar hand om ”sin bit” av arrangemanget. Den här gången är det dessutom extra roligt att vi kan spela i vår nya hall.</p>
<p>SM-arrangemangen betyder en del för Trollhättan som stad, och kommunen och klubben har ett gott samarbete.</p>
<p>Många mycket bra och lovande spelare kommer till Junior-SM. Bland annat flera som tog medaljer i Senior-SM i helgen. Till exempel guldmedaljörerna Emma Karlsson, Älmhult, och Johanna Magnusson, Aura. Och sedan ett helt koppel spelare som tog silver och brons: Carl Harrbacka, Tilda Sjöö, Ellen Skott, Ashwati Pillai…</p>
<p>Kvalspelet startar på fredag den 10 februari kl 17. Invigningen äger rum kl 08.30 på lördagen och huvudtävlingen går igång kl 09. Kvartsfinalerna spelas kl 16 på lördagen, medan semifinaler och finaler går på söndag.</p>
<p>Vill du se vilka som är seedade, lottningar och sedan följa resultatrapporteringen. <a href="http://badmintonsweden.tournamentsoftware.com/sport/tournament.aspx?id=DC1EC049-2A72-4D82-A837-F421F680E07F" target="_blank">Allt detta hittar du här.</a></p>
<p>Trollhättan webb-TV-sänder även från en av fyra tävlingsbanor. <a href="https://www.youtube.com/watch?v=tVWCptekwUo" target="_blank">Direktsändningen hittar du här.</a> </p>
<p><a href="http://idrottonline.se/TrollhattansBM-Badminton/JuniorSM2017" target="_blank">Här är också länken till Trollhättans egen Junior-SM-sajt. </a></p>
  
  <div class="text-gray-400"> Publicerad: 2017-02-09</div>
  

    </main>

</body>

</html>