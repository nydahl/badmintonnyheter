<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat Polish Int.</h1>
  <div class="mb-2 text-xl">Flera av de yngre landslagsspelarna gjorde bra prestationer i Polens Internationella tävling i Bierun, 22-25 september.
  </div>
    <p>De var de yngsta landslagsspelarna som mest visade framfötterna och presterade bra i Polish International. Det är viktigt att bedöma spelarnas prestationer avseende ålder, erfarenhet och utveckling, de kan många gånger få möta spelare som är upp till 10 år äldre. Det tar tid och behövs mycket träning för att nå toppen.</p>
<p>Hallen i Bierun var svårspelad, mycket snabba bollar, väldigt svårt att kontrollera läng på clear och lyft, när spelaren väljer offensiva/flacka varianter. </p>
<p>Morgan Lidman (ny på Eurocenter) vann först 3 kvalmatcher och sedan även första omgången i huvudtävlingen mot Matej Hlinican från Slovakien efter att ha förlorat första set med 21-9 och sedan lyckats vända matchen. Matej är rankad Topp 180 i världen och Morgan för närvarande ca. 900. I andra matchen blev det förlust i en jämn match mot Zii Jia Lee från Malaysia.</p>
<p>Elin Svensson lyckades även vinna 2 kval matcher och ta sig till huvudtävlingen. Vinst i första matchen mot Gerda Voitechovskaja från Littauen. I andra väntade rutinerade Natalya Voytsekh från Ukraina, förlust i två set. Bra från Elin som efter skade bekymmer endast kunnat träna ordentligt i ca. 2 veckor och dessutom lagt tid på att flytta ner till Tyskland för en ny träningsmiljö på tyska tjejernas landslagscenter.</p>
<p>Andy Tsai gör sin bästa internationella senior tävling och tar ett klart steg framåt i sin utvecklingskurva. 3 vinster i kvalspelet efter mycket bra spel. I huvudtävlingen blev vinnaren av förra veckans challenge tävling i Belgien Sourabh Warma från Indien för svår. Förlust med 13-21 14-21 efter bra spel.</p>
<p>Daniel Ojaäär var siste spelare in i huvudtävlingen. Besegrar Rhys Walker (ENG) i två set, Rhys som är rankad 110 placeringar bättre på världsrankingen. Förlust i andra matchen mot Victor Svendsen från Danmark i två set.</p>
<p>Resultat och matcher från övriga svenska deltagare finner ni via länken:</p>
<p><b><strong>Länk till lottning o</strong><strong>ch resultat: </strong><a href="https://bwf.tournamentsoftware.com/sport/matches.aspx?id=211A3BD4-A96F-4E34-8F27-9FC4C7F808F3"><strong>POLISH</strong></a></b></p>
<p><b>Uttagna spelare av förbundet:</b></p>
<p>Andy Tsai (Kista), Daniel Ojaäär (Fyrisfjädern), Felix Burestedt (Halmstad), Morgan Lidman (Skogås), Jacob Nilsson (Aura),</p>
<p><b>Anmälda spelare av klubbarna:</b></p>
<p>Douglas Lidman (Skogås), Elin Svensson (Askim), Rebecca Kuhl (Fyrisfjädern), Victor Zuhr (MBK), Louise Ericsson (Höl i Vägga), Emil Welinder (Askim)</p>
<p><b>Spelhall:</b></p>
<p>Sport hall, Warzawska 294, 43-155 Bierun</p>
<p><b>Schema:</b></p>
<p>Torsdag 22/9, kvalspel, Fredag 23/9, Huvudtävling</p>
<p>Lördag 24/9, Kvartsfinaler och semifinaler, Söndag 25/9, Finaler</p>
<p><b>Ledare/coach:</b></p>
<p>Jonas Herrgårdh, FK</p>
<p> </p>
  
  <div class="text-gray-400"> Publicerad: 2016-09-22</div>
  

    </main>

</body>

</html>