<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Styrelsen informerar(24)</h1>
  <div class="mb-2 text-xl">Beslut om flytt av Nationellt Badminton Center (NBC)
  </div>
    <p>Styrelsen, som valdes vid det extra förbundsmötet i januari, har under våren arbetat med placeringen av NBC för kommande period.</p>
<p> </p>
<p>Styrelsen drog på förbundsmötet behovet av översyn av NBC. Skälet var den ansträngda ekonomin för förbundet i allmänhet och NBC i synnerhet efter Malmö kommuns minskade anslag. Avtalet med Malmö kommun går dessutom ut 2013-12-31.</p>
<p> </p>
<p>Som svar på den upphandling har det funnits ett tydligt anbud och ett anbud som styrelsen värderat trots dess till vissa delar ganska osäkra innehåll.</p>
<p> </p>
<p>Styrelsen har i sitt beslut beaktat en mängd faktorer som t ex ekonomi, konsekvenser av flytt, långsiktighet, avtalspart och lämplig geografisk placering.</p>
<p> </p>
<p>Ekonomin har som redan nämnts varit det tyngsta skälet då vi idag behöver två tränare och finansiering för dessa. Till finansieringen behöver Badminton Sweden rena medel för att kunna betala ut löner och hålla igång den verksamhet som krävs. Noteras bör att ambition finns att ytterligare tränare skall kunna anslutas till centret om antalet spelare ökar.</p>
<p> </p>
<p>Uppsala kommunen har förklarat sig villig att gå in med SEK 900 000 årligen under 4 år. Malmö kommun har i våra direkta kontakter varit tveksamma till att ligga kvar på dagens nivå, SEK 300 000 årligen i en framtid. Trots detta besked från Malmö kommun har styrelsen i sitt beslutsunderlag arbetat med SEK 400 000 årligen då detta belopp indikerats från drivande människor i Malmöregionen. Noteras bör att beloppet SEK 400 000 ,trots en direkt fråga, inte verifierats av Malmö kommun. Skillnaden, SEK 500 000/år under 4 år, innebär för verksamheten MSEK 2,0 totalt.</p>
<p> </p>
<p>Kostnader för lokal + banor i Uppsala avgår med SEK 100 000 och i Malmö med SEK 45 000. Uppsalas anbud innehåller något fler bantimmar per år. Malmö har även skjutit till ett stimulansbidrag för sparring om SEK 25 000 kronor. Med hänsyn tagit till dessa justeringar skiljer ca SEK 420 000/år eller MSEK 1,7 totalt under en 4-årsperiod.</p>
<p> </p>
<p>Till detta har sedan bägge kandidaterna skjutit till resurser för extra tränarstöd och styrelsens bedömning har varit att dessa erbjudanden varit likvärdiga från kandidaterna. Något fler timmar i Malmö, större flexibilitet av uttag i Uppsala men jämförbart.</p>
<p> </p>
<p>En viktig ytterligare faktor är långsiktighet. Malmö har gjort ett stort jobb i anslutning till NBC men tyvärr har inga stora medel tillkommit till verksamheten under den femåriga löptid som centret funnits. Om detta beror på att ingen bearbetning skett eller om det beror på att Malmö, allt enligt kommundirektören, är en svår stad för sponsorer till annat än ishockey och fotboll har styrelsen svårt att avgöra. Dock kan styrelsen se att Uppsala som badmintonstad medialt är väldigt stark. Klubben har kunnat visa upp en sponsorsida som är imponerande och har även erbjudit sig att nu arbeta med NBC som en av produkterna i sitt utbud.  Eftersom summan som kommunen satsar är större än NBCs budget idag har SEK 100 000 av medlen öronmärkts till marknadsbearbetning, allt för att nå långsiktighet för NBC.</p>
<p> </p>
<p>En ytterligare aspekt som bedömts är vilken avtalspart som är mest lämplig för NBC, klubb eller kommun? Styrelsen har här konstaterat att upplägget med kommun som garant är bra men att verksamheten på orten och för spelarna möjligen kan bli än bättre om det finns en avtalspart som aktivt verkar för utvecklingen av NBC på orten. I bägge alternativen finns kommunen med som garant och i bägge fallen kommer NBC tydligt att vara en förbundsdriven verksamhet. Styrelsens bedömning är att det torde kunna bli en fördel med en aktiv avtalspart lokalt för NBC.</p>
<p> </p>
<p>Styrelsens bedömning är att Uppsala har större möjligheter att öka intäkterna till NBC jämfört med Malmö.</p>
<p> </p>
<p>Konsekvenser för spelare vid en flytt har också beaktats och här är alla ense om att det varit bättre att undvika flytt. De redovisade ekonomiska konsekvenserna kunde dock inte uppväga detta. Det har också konstaterats att de spelare som har ambitionen att nå yttersta Internationella elit måste vara beredda att flytta för att nå sina högt uppställda mål.</p>
<p> </p>
<p>Vi har förståelse för att alla inte kommer göra den flytt som krävs. Så har inte fallet varit med nuvarande upplägg heller då ett antal spelare i landslaget valt att träna på annan ort, något som naturligtvis även fortsättningsvis kommer att vara fullt möjligt.</p>
<p> </p>
<p>Styrelsen har full förståelse för att detta beslut berör många. Vi har inhämtat alla uppgifter som funnits tillgängliga och har hört alla de parter som påverkas av beslutet. Med dessa underlag har styrelsen fattat ett enhälligt beslut om en flytt av NBC till Uppsala.</p>
<p> </p>
<p>130625</p>
<p>Mats Tibbelin / eu</p>
<p>ordförande</p>
<p> </p>
<p> </p>
  
  <div class="text-gray-400"> Publicerad: 2013-06-25</div>
  

    </main>

</body>

</html>