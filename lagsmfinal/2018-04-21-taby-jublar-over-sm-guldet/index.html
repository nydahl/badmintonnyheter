<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Täby jublar över SM-guldet</h1>
  <div class="mb-2 text-xl">Täbys alla spelare och ledare jublar och lyfter SM-pokalen efter vinst i Golden set mot Fyrisfjädern. - Vi är oerhört nöjda och glada. Vilken fantastisk säsong vi har haft och har, säger Täbys lagledare Kent Kotte.
  </div>
    <p><em>Bilden ovan: Täbys spelare jublar och firar SM-vinsten i IFU Arena i Uppsala. Foto: Torbjörn Jansson.</em></p>
<p>Täbys spelare dansade och jublade i kapp när den store hjälten Hermansah slog in matchbollen i Golden set mot Fyrisfjäderns Victor Svendsen. Samma Victor som i den ordinarie herrsingelmatchen precis dessförinnan hade vunnit en synnerligen dramatisk femsetare mot just Hermansah.</p>
<p>Men Kent Kotte vågade ändå satsa på att låta Hermansah spela Golden set.</p>
<p>- Han är så oerhört fysiskt stark, och jag trodde att det var rätt att låta honom försöka vinna Golden set, säger Kent.</p>
<p>- Jag frågade Hermansah om han var redo och när han svarade ja tvekade jag inte. Jag gjorde då allt för att lyfta honom mentalt och få honom att tro på seger. Det hjälpte!</p>
<p>Hermansah själv tyckte också att spelade mycket bättre i Golden set.</p>
<p>- I den ordinarie singeln hade jag ingen bra känsla trots att jag försökte. Men jag hade mycket mer kämpaglöd i Golden set och det avgjorde, säger Hermansah.</p>
<p>Tillsammans med Emma Wengberg överraskade även Hermansah i mixed och vann den matchen med 11-10 i femte och avgörande set.</p>
<p>- En mycket viktig vinst för oss. Den matchen trodde jag inte riktigt att vi kunde vinna, säger Kent.</p>
<p><strong>Vad betyder SM-vinsten – den första sedan 2005 - för dig och klubben?</strong></p>
<p>- Mycket, precis som det faktum att vi har vunnit SM-trofén i år. Det är bevis på att vi satsar rätt, bygger underifrån, har en bra ungdomsverksamhet, lyckas behålla våra spelare och också kan använda dem som tränare.</p>
<p><strong>Hur firar ni SM-guldet?</strong></p>
<p>- Nu ska vi på SM-middagen här i hallen. Det blir härligt.</p>
<p>Fyrisfjäderns lagledare Peter Kapetz var av förklarliga skäl dämpad efter finalförlusten.</p>
<p>- Det är tufft att förlora en sådan här jämn final, säger han. Marginalerna var verkligen små. Men samtidigt är jag mycket stolt över våra spelare som gav allt.</p>
<p>- Finalen var också mycket välspelad och det känns skönt att vi bjöd den stora publiken på så bra badminton.</p>
<p> </p>
  
  <div class="text-gray-400"> Publicerad: 2018-04-21</div>
  

    </main>

</body>

</html>