<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svensksuccé i kvarten!</h1>
  <div class="mb-2 text-xl">Vilken succé på hemmaplan! Både Henri Hurskainen och Mattias Borg vann på lördagsförmiddagen sina kvartsfinaler i Swedish Masters. Senare i eftermiddag och kväll spelar de semifinaler. (Uppdaterad version)
  </div>
    <p>Mattias Borg fortsätter spela riktigt bra och stabilt i Swedish Masters i Uppsala. Han vann sin kvartsfinal med klara 21-8, 21-13. För motståndet stod Portugals Pedro Martins, som Mattias förlorade mot så sent som för en vecka sedan i Estland.</p>
<p>Nu blev det dock revansch. Med taktiskt moget spel, och med mycket energi, vann Mattias klart.</p>
<p>- Vi är väldigt nöjda med Mattias spel. Både mentalt och spelmässigt håller han ihop det fint, säger förbundskaptenen Jonas Herrgårdh.</p>
<p>Sverigeettan Henri Hurskainen ville sedan inte vara sämre. Han vann sin kvartsfinal mot Dinuka Karunaratna från Sri Lanka. Men det var en tuff match. Henri vann med 14-21, 21-19, 21-16.</p>
<p>- Henri fick verkligen kriga för vinsten. Han började lite osäkert och kände sig även lite sliten sedan i går. Men sedan hittar han en högre nivå i sitt spel, och är som allra bäst när andra och tredje set ska avgöras på slutet. Det är starkt, säger Jonas.</p>
<p>De båda semifinalerna i herrsingel spelas senare i eftermiddag/kväll. Först ut är Mattias mot fransmannen Lucas Claerbout. Ungefärlig matchstart kl 16.30, eller strax därefter.</p>
<p>Ännu senare följer Henri mot dansken Anders Antonsen. Matchen lär inte starta förrän efter kl 18.</p>
<p>-Det blir spännande matcher. Egentligen har Henri och Mattias gått längre än vad jag vågade hoppas på, men nu vill vi gärna ha mer, säger Jonas.</p>
<p>- Jag ger Mattias en god chans om han fortsätter att spela så discipinerat som hittills. Sedan får Henri en riktigt tuff match mot Antonsen, som är en mycket spännade dansk spelare, säger Jonas.</p>
<p>Anders Antonsen är född 1997, och räknas av många som Danmarks nästa världsstjärna i singel efter Jan O Jorgensen och Viktor Axelsen.</p>
<p>- Antonsen har gått framåt mycket under hösten, och han blir en tuff nöt att knäcka för Henri, säger Jonas. </p>
<p>Ni som inte har möjlighet att under helgen vara på plats i Fyrishov i Uppsala kan ändå följa tävlingen. Alla matcher livesänds på webb-TV -  du kan välja vilken av de fem banorna du vill titta på.</p>
<p><a href="https://www.youtube.com/watch?v=1bd2HXP-8Jg" target="_blank">Här är länken till livesändningen.</a></p>
<p>Seedning, lottning och resultat är också lätta att hitta till.</p>
<p><a href="http://www.tournamentsoftware.com/sport/tournament.aspx?id=A6189AA6-D097-49B9-B158-A84E7343EEC7" target="_blank">Länk till resultaten.</a></p>
<p><a href="http://swedishmasters.com/" target="_blank">Här går du vidare tilll Swedish Masters egen sajt.</a></p>
  
  <div class="text-gray-400"> Publicerad: 2016-01-23</div>
  

    </main>

</body>

</html>