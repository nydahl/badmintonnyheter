<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Dubbelt så bra vinst för Emma/Johanna</h1>
  <div class="mb-2 text-xl">Bättre offensiv och kommunikation på banan! Det låg bakom Emma Karlssons och Johanna Magnussons första stora dubbelvinst för säsongen.
  </div>
    <p>I helgen avgjordes säsongen första större internationella juniortävling i tyska Langenfeld.</p>
<p>Det blev en härlig start för det starka U19-paret Emma Karlsson, Älmhult och Johanna Magnusson, Aura. De vann dubbeln – efter att i semi först ha besegrat det meriterade danska paret Alexandre Boje/Michelle Skodstrup med 22-20, 14-21, 22-20, och sedan i finalen holländskorna Debora Jille/Imke Van der Aar med 17-21, 21-18, 21-18.</p>
<p>- Vi rankar vinsten högt, säger Johanna Magnusson. Det är första säsongen för oss i U19, och det är kul att vi visar direkt att vi är med på riktigt.</p>
<p>Särskilt nöjda är de med vinsten mot det danska paret i semifinalen. Emma/Johanna har aldrig vunnit mot dem tidigare, däremot förlorat två gånger.</p>
<p>Varför gick det bättre den här gången? Gjorde ni något annorlunda?</p>
<p>- Vi har tränat mycket tillsammans under sommaren, och det gav utdelning. Vi hittar verkligen varandra på banan, och vi kommunicerar bra hela tiden, berättar Johanna.</p>
<p>- Sedan spelade vi kanske ännu mer offensivt än vi brukar. Och det fick vi god utdelning på.</p>
<p>Det holländska paret har Johanna och Emma vunnit mot tidigare, men första set i finalen gick trögt. Både Johanna och Emma led då av att ha förlorat sina semifinaler i singel, också det ett mycket bra resultat.</p>
<p>- Vi var sega i benen efter singlarna. Men skönt att vi kunde ta tag i de två andra seten och vinna.</p>
<p>Nästa stora tävling för de båda blir i Schweiz om några veckor, och sedan ser de fram emot Junior-VM i Lima, Peru i november.</p>
<p>Vad vill ni förbättra till dess?</p>
<p>- Det är ofta så att vi förlorar andra set efter att vi har vunnit första. Vi måste bli bättre på att hålla uppe tempot direkt i andra setet. Det tror jag kan betyda mycket, säger Johanna.</p>
<p>Flera andra svenskar spelade bra och nådde fina resultat i Langenfeld. Morgan Lidman nådde semifinal i singel i U19. I U17 var herrdubbelparet Adam Gozzi/Carl Harbacka i final. Gozzi var även i semifinal i mixed med Tilda Sjöö.</p>
<p> </p>
<p><a target="_blank" href="http://emmaojohanna.se/">Här kan du följa Emma/Johannas blogg där de beskriver sin badmintonresa!</a></p>
  
  <div class="text-gray-400"> Publicerad: 2015-08-31</div>
  

    </main>

</body>

</html>