<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Eidestedt dubbel mästare vid SM</h1>
  <div class="mb-2 text-xl">SM avgjordes i Täby under söndagen. Dagens stora vinnare blev Richard Eidestedt som tog guld i både mixed och herrdubbel.− Riktigt kul att vinna två guld. Jag har varit i dubbla finaler förr men inte riktigt orkat hela vägen då, säger han.
  </div>
    <p>Richard Eidestedt (Fyrisfjädern) inledde sin succéeftermiddag med att spela mixeddubbelfinal tillsammans med Clara Nistad. Där mötte de Umeåduon Jonathan Forsberg/Klara Johansson som öppnade med att hålla jämna steg. Men landslagets Eidestedt/Nistad jobbade sig till en lucka i första set och kunde till slut ta hem det genom en retfull nätrullare. Forsberg/Johansson spelade upp sig än mer i andra set och utmanade stort. Paren följdes åt till 14-14, sen sprang Eidestedt/Nistad ifrån efter några till synes enkla misstag från Umeåparet. Med 21-16 i andra set kunde Eidestedt/Nistad titulera sig svenska mästare i mixeddubbel.</p>
<p>− Jättekul att vinna tillsammans eftersom vi inte kunde spela ihop förra året då jag blev sjuk, säger Clara Nistad.</p>
<p>− Väldigt skönt. Speciellt eftersom vi inte har vunnit jättemycket den här säsongen. Vi har inte spelat vår bästa badminton nu heller, men vi har lyckats kontrollera på slutet av seten, säger Richard Eidestedt.</p>
<p>Det blev ingen rast och ro för Eidestedt. Direkt efter mixedfinalen var det dags för herrdubbelfinal där han kamperade ihop med Tim Foo (Kista). Där gjorde de upp med Mattias Borg/Magnus Sahberg om titeln. Det blev en riktig kraftmätning mellan två rutinerade par. Dessa följdes åt större delen av första set, men då setet avgjordes stod Påvelundsspelarna för det bästa spelet och vann med 21-16.</p>
<p>Det blev fortsatt jämna och långa bollar, men i andra set var Eidestedt/Foo aningen vassare och tog hem det med 21-13. Drabbningen fortsatte i avgörande set. Men Eidestedt/Foo hade nu farten uppe och kunde till slut vinna med 21-14 – deras andra SM-guld tillsammans.</p>
<p>− Det var en väldigt tuff match. Det var kämpigt för mig att komma igång efter mixeden men riktigt kul att vinna två guld. Jag har varit i dubbla finaler förr men inte riktigt orkat hela vägen då. Idag gjorde jag det med nöd och näppe, säger Richard Eidestedt.</p>
<p>I damsingel fick Sverige en ny mästare i Täbys unga löfte Ashwathi Pillai. I finalen mötte hon Västra Frölundas Frida Lindström. Efter en trevande start kom matchen igång rejält – och det var Pillai som tog kommandot. 17-åringen vann första set med 21-12. Andra set blev jämnare med mer känslor inblandat. Nivån på spelet höjdes och det syntes vad som stod på spel. Men det var fortsatt hemmaspelaren Pillai som var snäppet vassare. Genom att tvinga Lindström till misstag gick hon återigen ifrån och tog sig till ett gyllene läge med ledning 20-16. Med några matchbollar på sig kunde hon till slut vinna med 21-18.</p>
<p>− Det här är bara början, jag vill vinna VM och spela OS, säger 17-åriga Ashwathi Pillai efter att ha tagit emot guldmedaljen på SM.</p>
<p>I herrsingel vann Gabriel Ulldahl guldet. Han spelade relativ enkelt hem första set mot Mathias Wigardt med 21-14. Stärkt av situationen trummade Ulldahl på med inspirerat spel. En stundtals frustrerad Wigardt kom inte upp i nivå och Ulldahl gled ifrån även i andra set. Till slut skrevs siffrorna till 21-15 och Ulldahl kunde räkna hem sitt fjärde SM-guld i herrsingel.</p>
<p>Damdubbelfinalen blev en duell mellan de regerande mästarna Emma Karlsson/Johanna Magnusson och Emma Wengberg/Louise Eriksson. Publiken bjöds på fin badminton med många långa dueller. Auraparet kunde med vissa svårigheter ta hem första set med 21-17. I andra set blev det desto mindre drama då Karlsson/Magnusson gjorde affären kort. 21-6 innebar att Swedish Open-vinnarna kunde ta sin andra titel på kort tid.</p>
<p><a href="http://badmintonsweden.tournamentsoftware.com/sport/winners.aspx?id=027CB692-2488-4C63-A1B6-10A6FF05B7C3" target="_blank">Här hittar du resultaten från SM</a></p>
<p>Här kan du se sändningen i efterhand: <a href="https://www.youtube.com/watch?v=hoRkSiz33sA" target="_blank">Bana 2</a> och <a href="https://www.youtube.com/watch?v=P515FdD20Cg" target="_blank">bana 4</a></p>
<p><a href="http://www.badminton.nu/forbundet/Statistik/Seniorer/svenskamasterskapsenior/">Uppdaterad lista över svenska mästare genom tiderna</a></p>
  
  <div class="text-gray-400"> Publicerad: 2018-02-04</div>
  

    </main>

</body>

</html>