<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Medaljregn i All England Seniors Open</h1>
  <div class="mb-2 text-xl">De svenska veteranerna hade stora framgångar vid årets All England Seniors Open. Särskilt roligt eftersom tävlingen arrangerades för hundrade gången. Här berättar Magnus Gustafsson om medaljerna och den anrika tävlingen.
  </div>
    <p><img src="http://iof1.idrottonline.se/link/f17117c1ba884042b8734a4dd87a3194.aspx?w=150&h=0" alt="IMG_20160410_143723" /></p>
<p> </p>
<p>Medaljrekord för Sveriges veteraner i årets jubileumstävling i engelska Hatfield! Det var den hundrade gången tävlingen spelades. Anrikt så det förslår och ett fantastiskt rekord i veteransammanhang.</p>
<p>Sverige tar i år ett guld, två silver och fem brons. Vi tar medalj i alla kategorier utom damsingel och i åldersklasserna från +45, +50, +55, +60 till +65.</p>
<p>Flera svenskar gör bra ifrån sig och vinner matcher i gruppspelet, eller pressar mycket bra spelare/par som sedan tar sig fram till prispallen. Hög klass generellt i år. Rekorddeltagande med 435 spelare, med stora trupper från framförallt England och Danmark, men även från övriga världen. (VM i Helsingborg 2015 hade strax över 1300 deltagare). Med tre speldagar och ett väldigt kompakt spelschema, med singel på fredag, dubbel på lördag och mixed på söndag, gör det svårare att prestera på topp under hela turneringen. Så att vi ändå tar fler medaljer än tidigare är väldigt starkt!</p>
<p> </p>
<p>GULD </p>
<p>Joakim Nordgren Herrsingel+45 </p>
<p>SILVER </p>
<p>Magnus Gustafsson Herrsingel +45</p>
<p>Ewa Carlander/Val O'Neil (England) Damdubbel +65</p>
<p>BRONS </p>
<p>Peter Baeza HS+45</p>
<p>Magnus Nytell/Grace Kakiay (Holland) Mixeddubbel +50</p>
<p>Magnus Ericson/James Buckle (England) Herrdubbel +55</p>
<p>Cheddi Liljeström Herrsingel +60</p>
<p>Christer Forsgren/Ewa Carlander Mixeddubbel +60</p>
<p> </p>
<p>Alla medaljörer och resultat här:</p>
<p><a href="http://be.tournamentsoftware.com/sport/winners.aspx?id=B0BCB4B0-01F9-4AA1-9856-8D3261CAEDAD">http://be.tournamentsoftware.com/sport/winners.aspx?id=B0BCB4B0-01F9-4AA1-9856-8D3261CAEDAD</a></p>
<p>Årets veterantävling i Hatfield var som sagt hundraårsjubileum. Där fanns att beskåda delar av den utställning om badminton som normalt står på Badminton Englands center i Milton Keynes, med en del kul historia, med bilder och lite badmintonprylar som tidiga bollar och racketar, förutom mycket att läsa. Både från All Englands öppna, det som fram till VM 1977 i Malmö betraktades som inofficiella VM, och från ”Veteran-All England”.</p>
<p>Badminton startade troligen att spelas redan i mitten av 1800-talet, vid ett slottsliknande sk sommarnöje som heter Badminton. Men då som ett tidsfördriv ute i parken. Den första dokumenterade tävlingen spelades först i slutet av det århundradet.</p>
<p><img src="http://iof1.idrottonline.se/link/efd8980192f249d999f2567602648fbf.aspx?w=300&h=0" alt="Badminton history 1902 All England" /></p>
<p><em>Så här såg det ut när All England 1902 spelades i arenan Crystal Palace.</em></p>
<p> </p>
<p>All England, med den öppna tävlingen (inte veteraner) började 1899, medan Veteranerna spelade sin några år senare, först 1916. Under de första åren för veteranerna spelade endast dubbel +45. Men det utökades succesivt med singel och mixed. Fler åldrar lades till, med både yngre och äldre klasser. Numera spelar man från +35 till +70. Men det var länge bara +40 till +55.</p>
<p>I den öppna tävlingen har Sverige hade deltagande tidigt. Men första guldet kom först 1947, genom Conny Jepson. Sedan dröjde det nästan tjugo år innan Eva Twedberg tog sitt första guld 1968. Hon vann även 1971. Då var tävlingen inofficiellt VM fortfarande. Thomas Kihlström är dock den enda svensk som tagit tre guld i All Englands öppna tävling, två i herrdubbel och ett i mixed.</p>
<p><img src="http://iof1.idrottonline.se/link/4aed368d1ace42c192f8132b0ce36dc2.aspx" alt="Ewa Twedberg" /></p>
<p><em>Vilken härlig bild! Eva Twedberg möter i finalen 1971 Anni Berglund från Danmark. Foto: Graham Habbin.</em></p>
<p> </p>
<p>Svenska guldmedaljörer i den öppna tävlingen:</p>
<p>1947 Conny Jepsen, Herrsingel</p>
<p>1968 Eva Twedberg, Damsingel</p>
<p>1971 Eva Twedberg, Damsingel</p>
<p>1976 Bengt Fröman/Thomas Kihlström, Herrdubbel</p>
<p>1983 Stefan Karlsson/Thomas Kihlström HD</p>
<p>1983 Thomas Kihlström/Nora Perry (England) MD</p>
<p>1995 Lim Qiaoqing DS</p>
<p> </p>
<p>Mer historia om öppna All England:</p>
<p><a href="https://en.wikipedia.org/wiki/All_England_Open_Badminton_Championships">https://en.wikipedia.org/wiki/All_England_Open_Badminton_Championships</a></p>
<p><a href="https://en.wikipedia.org/wiki/All_England_Open_Badminton_Championships"></a>I veteranernas tävling – det som idag heter ”All England Seniors Open” har vi inte helt koll på om Sverige vunnit något guld före 2005? Under årets tävling fanns det listor på samtliga vinnare genom tiderna, men vi hittade ingen med svenskklingande namn. Men vi vet säkert följande guldmedaljörer från de senaste åren:</p>
<p>2005 Sven Kellermalm​ HS+50</p>
<p>2012 Christer Forsgren​ HS+55</p>
<p>2013 Magnus Gustafsson​ HS+45</p>
<p>2014 Joakim Nordgren​ HS+45</p>
<p>2014 Per-Arnold Höij​/Carl-Johan Nybergh (Finland) HD+65</p>
<p>2015 Joakim Nordgren HS+45</p>
<p>2015 Magnus Nytell​ HS+50</p>
<p>2015 Nils Carlson​/Pam Peard​ (Irland) MD+50</p>
<p>2016 Joakim Nordgren HS +45</p>
<p> </p>
<p>Joakim Nordgren har, liksom Thomas Kihlström tagit tre guld. I rad dessutom 2014, 2015 och 2016, och alla i herrsingel +45. Magnus Gustafsson kan rada upp fyra raka finaler mot Joakim, förutom ytterligare tre i +40. Förutom det har vi ju även ett antal silvermedaljer och bronsmedaljer såklart. Det är tydligt att vi står oss bättre och bättre i konkurrensen i Veteran. Förhoppningsvis kommer det fler medaljer även framöver, i veteran iallafall. Det hade ju varit kul om vi kunde få fler medaljörer i den öppna tävlingen också. Det är ju över tjugo år sedan senast nu.</p>
  
  <div class="text-gray-400"> Publicerad: 2016-04-11</div>
  

    </main>

</body>

</html>