<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Så här utvecklar vi Utbildning</h1>
  <div class="mb-2 text-xl">Styrelsen organiserar nu om förbundsarbetet i fem verksamhetsområden. Läs vidare om hur organisationen växer fram. Och om hur det viktiga området Utbildning ska utvecklas ytterligare. Kommande veckor presenteras de andra fyra verksamhetsområdena.
  </div>
    <div><span style="font-size: large;"><b>Vår nya organisation växer fram</b></span></div>
<div>Styrelsen högprioriterar för närvarande uppdraget från förbundsmötet om elitorganisationen. </div>
<div><span>I samband med detta tas också ett helhetsgrepp på organisationen där styrelsen tillsammans med personal har arbetat fram en struktur på fem verksamhetsområden som vi kommer att jobba i framöver: Förening/Distrikt, Tävling/Serie, Elit/Landslag, Utbildning och Kommunikation/Marknad. </span></div>
<div><span>Varje verksamhetsområde kommer att ha ett styrdokument och en styrgrupp bestående av en ledamot från styrelsen, tjänsteman och personer från ideella organisationen. Även undergrupper i varje område kommer att bildas.</span></div>
<div><span>Kommande veckor presenteras på förbundssajten varje område med information om hur långt de har kommit i dag, samt vilka frågeställningar de jobbar med. Först ut nedan är Utbildning.</span></div>
<div><span>Målet är att nya organisationen ska vara klar den 31 mars för att planering utifrån denna ska kunna göras redan inför nästa säsong. </span>Vill du veta mer, har frågor eller vill vara med i arbetet kontakta gärna Tommy Theorin eller Hans Brehnfors.</div>
<div>***********************************************************</div>
<p> </p>
<p><span style="font-size: large;"><strong>Så här utvecklar vi Utbildning! </strong></span></p>
<p>Verksamhetsområde Utbildning har två huvuduppgifter:</p>
<p>o Dra upp riktlinjer för och planera Badminton Swedens utbildningsverksamhet.</p>
<p>o Ansvara för utveckling och genomförande av utbildningar för tränare, ledare och tekniska funktionärer.</p>
<p>Förbundets utbildningsverksamhet bedrivs ut ett helhetsperspektiv och ska bidra till att nå Badminton Swedens gemensamma mål - dubbelt så stora, dubbelt så bra.</p>
<p>I den nya organisationen utgör Cecilia Lunell, Åsa Strindlund, Patrik Oskarsson, Jonas Rindlaug och Daniel Sahlberg styrgruppen för verksamhetsområde Utbildning. Med sina olika erfarenheter bidrar de till att utveckla Badminton Swedens utbildningar och utbildningsutbud.</p>
<p>För att kunna arbeta mer fokuserat inom fler områden kommer undergrupper för bland annat elittränarutbildningar, utbildningar för tekniska funktionärer och parabadminton att skapas. I nära samarbete med verksamhetsområdet för förenings- och distriktsutveckling kommer Utbildning bland annat att arbeta med att synliggöra SISU:s stora utbud av icke-badmintonspecifika utbildningar. </p>
<p>- Genom de nya undergrupperna får vi fler krafter att samarbeta med inom utbildning och det blir lättare för engagerade personer att identifiera var deras hjärtefrågor dryftas och utvecklas. Vi behöver hjälp av såväl experter som eldsjälar inom olika utbildningsområden, säger Åsa Strindlund.</p>
<p>Intresserade personer är självfallet varmt välkomna att höra av sig.</p>
<p>- Vi tjuvstartade en undergrupp i augusti, då ett tiotal av våra mest erfarna utbildare träffades en helg på Bosön för att ge synpunkter på bland annat den nya Tränarutbildningsstegen. Att få ta del av deras åsikter och idéer var oerhört givande, och de flesta har varit fortsatt involverade mejl- och telefonledes även om vi inte haft fler fysiska möten, fortsätter Åsa.</p>
<p>- Tekniska funktionärerna är en annan redan väl fungerande grupp vad gäller utbildning av framför allt domare och tävlingsledare. Tack vare att Daniel Sahlberg, utbildningsansvarig för Tekniska Funktionärer, nu ingår i styrgruppen för Utbildning öppnar det för ännu mer samordning av tränar- och domarutbildningar.</p>
<p>Under denna säsong har Coach Level 1 etablerats och under 2017 ligger tonvikten på att tränarutbildningarna Badminton ABC och Shuttle Time ska komma igång i hela Badmintonsverige.</p>
<p>Badminton ABC är en endagskurs som rekommenderas som inledande tränarutbildning för alla blivande tränare och ledare. Kursen arrangeras lokalt av föreningar och distriktsförbund.</p>
<p>Shuttle Time, ett användarvänligt lektionskoncept från BWF (Badminton World Federation), riktar sig till idrottslärare men kan med fördel även användas i föreningarnas nybörjargrupper. Tänk vilken fantastisk möjlighet att sprida intresset för sporten om alla idrottslärare och idrottslärarstudenter får ta del av Shuttle Time och därmed enkelt kan hålla badmintonlektioner för alla elever!</p>
<p>Vad gäller Coach Level 1 är det svenska materialet översatt, men vi inväntar ett nyskrivet kompletterande kapitel om Parabadminton från BWF innan det kan färdigställas. Parabadminton är ett område med enorma utvecklingsmöjligheter och en Parabadminton-undergrupp har börjat ta form med sikte på såväl bredd som elit.</p>
<p>Förra årets utbildningshelg på Bosön (Bilden ovan) var mycket uppskattad och Utbildningsgruppen planerar att upprepa succén den 2-3 september. Boka in den helgen redan nu och hör av er och önska utbildningar!</p>
<p>Bosön vore en fin inramning för Sverigepremiären för Coach Level 2. När våren är slut har vi skapat en bas med närmare 50 svenska Coach Level 1-tränare, mycket tack vare att flera av våra duktiga utbildare tackat ja till att fortbilda sig i BWF:s internationella utbildningsstruktur. Samarbetet med Badminton Europe är suveränt, de erbjuder hela tiden intressanta kurser och stöttar både administrativt och ekonomiskt.</p>
<p>- Jag har upplevt ett stort engagemang för utbildningsfrågor under året, och är tacksam för att så många delat med sig av sina erfarenheter och kunskaper via mejl, telefonsamtal och möten. Inte minst alla som deltagit i de nya tränar- och instruktörsutbildningarna har bidragit till att göra 2016 till ett mycket intressant och positivt år.  Nu ser vi fram emot att under 2017 öka på med fler utbildningstillfällen och med större spridning över hela landet, i fortsatt nära samarbete med föreningsutvecklare Claes Johansson, avslutar Åsa.</p>
  
  <div class="text-gray-400"> Publicerad: 2017-02-15</div>
  

    </main>

</body>

</html>