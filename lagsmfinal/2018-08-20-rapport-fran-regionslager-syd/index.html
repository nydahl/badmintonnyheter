<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rapport från regionsläger syd</h1>
  <div class="mb-2 text-xl">Regionsläger syd hölls i Malmö helgen 10-12 augusti. Här läser du lägerchef Emma Wengbergs rapport från de intensiva men roliga dagar.
  </div>
    <p><span>Vi hade ett lyckat regionsläger nere i Skåne förra helgen. Det var 37 barn på plats, fick tyvärr några återbud av de uttagna men de barn som var på plats körde på för fullt. Lägret sträckte sig över tre dagar som var fulla av träning. Majoriteten av tiden fokuserade vi på badmintonträning men vi fick även in en del fys- och rörlighetsträning.</span></p>
<p><span>Fredagen började med två träningar som fokuserade på singel och offensiv. Barnen arbetade på olika sätt med fotarbete, att följa upp anfall fram till nät samt även teknik med varianter på olika slag från bakplan. Vi avslutade fredagskvällen med fysträning. Lördagen började sedan med fokus på singelspel men nu defensiv inriktning istället. Därefter hade vi ett kombinerat teknikpass samt fys-pass. På teknikpasset var det eget val med valfritt förbättringsområde och på fys-passet jobbade vi med skadeförebyggande rörlighets- och styrkeövningar samt avslutade med löpning. Barnen fick även köra en brännbollsmatch på eftermiddagen innan lördagen avslutades med dubbelträning med fokus på rotation.</span></p>
<p><span>Söndagen började med dubbelträning och då framförallt flackt spel samt serve-retur. Vi avslutade helgen med en lagtävling som gav många jämna och spännande matcher, vilket var uppskattat.       </span></p>
<p><span>Då många av barnen kommer från små klubbar och normalt inte har många att spela med på träningarna prioriterade vi att barnen skulle få så mycket tid på banan som möjligt under lägret. Mycket tid lades på 1-1 eller 2-1 övningar, både enbolls- och mångbollsövningar. Vi delade in barnen i tre grupper så att alla skulle få så bra sparring som möjligt. Tränarna på plats under helgen var Jacob Nilsson, Filip Myhrén och Filip Svensson och sedan fick vi en extra tränare på plats under lördagen, Jesper de Waal. </span></p>
<p><span>Barnen gjorde ett väldigt bra jobb under helgen. Alla kämpade på varje pass, var fokuserade och tog åt sig av det tränarna sa, det var väldigt roligt att se!</span></p>
<p><span>Emma Wengberg, lägerchef</span></p>
  
  <div class="text-gray-400"> Publicerad: 2018-08-20</div>
  

    </main>

</body>

</html>