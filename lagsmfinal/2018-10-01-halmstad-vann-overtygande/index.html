<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Halmstad vann övertygande</h1>
  <div class="mb-2 text-xl">Halmstad tog en imponerande seger på bortaplan mot Täby i Badmintonligan. – Våra tre inledande singelvinster var avgörande, säger Halmstads lagledare Ronny Gunnarsson.
  </div>
    <p>Måndagskvällen bjöd på ett intressant möte i Badmintonligan. På hemmaplan tog regerande mästarna Täby emot Halmstad, som många ser som en av de främsta kandidaterna till att vinna årets SM-final i vår.</p>
<p>Och Halmstad, med sina båda danska nyförvärv Rasmus Messerschmidt och Irina Andersen, var det för dagen bästa laget. Täby–Halmstad slutade 2-4, och Halmstad var hela tiden i förarsätet i matchen.</p>
<p>Halmstads Felix Burestedt vann herrsingel 1 i tre raka set mot Hermansah, och sedan blev det också seger med samma siffror för Rasmus Messerschmidt mot Mathias Wigarth. Mathias vann alla sina herrsinglar under förra säsongen, och började årets liga med vinst mot Påvelund. Men den här gången tog segersviten slut.</p>
<p>– Rasmus överraskade. Han kloka och varierade spel passade Mathias illa, säger en mycket nöjd Ronny Gunnarsson.</p>
<p>– Sedan fortsatte Felix att visa god form i singel. Han har spelat bra under hela säsongsinledningen och jag hade på känn att han kunde vinna mot Hermansah.</p>
<p>Halmstads övriga två  vinster tog Irina Andersen i damsingel och Mikkel Mikkelsen/Rasmus Messerschmidt i herrdubbel.</p>
<p>– Kul för Irina. Hon är riktigt vass i damsingel. Och Mikkel och Rasmus hittade varandra bra på banan, säger Ronny Gunnarsson.</p>
<p><strong>Vad tror du om fortsättningen på Badmintonligan för er del?</strong></p>
<p>– Jag hoppas att vi ska kunna stanna i toppen på serien. Är bara alla friska och krya har vi goda möjligheter.</p>
<p>I Täby visade duon Clara Nistad/Ashwathi Pillai att de är en damdubbel att verkligen räkna med i årets serie. Vinst i tre raka set mot Irina Andersen och en rejält förkyld Louise Eriksson. Clara vann sedan även mixed med Hermansah mot starka mixedparet Mikkel Mikkelsen/Louise Eriksson.</p>
<p><a href="https://www.scoreboardlive.se/tournament/show/580" target="_blank">Här hittar du alla resultat i matchen Täby–Halmstad 2-4.</a></p>
<p>Badmintonligan fortsätter tisdag den 2 oktober med två matcher: Västra Frölunda-Trollhättan och Umeå–Påvelund.</p>
<p><a href="http://www.badmintonligan.se/" target="_blank">Laguppställningar, resultat och länkar till TV-sändningar hittar du på vår specialsajt för Badmintonligan.</a></p>
<p><strong>Här ser du Täby-Halmstad i efterhand:</strong></p>
<p><iframe frameborder="0" allowfullscreen="" height="360" src="https://solidsport.com/badmintonswe/widgets/thumbnail/nq5grhpn" width="640"></iframe> <iframe frameborder="0" allowfullscreen="" height="360" src="https://solidsport.com/badmintonswe/widgets/thumbnail/z3cpzyjm" width="640"></iframe></p>
  
  <div class="text-gray-400"> Publicerad: 2018-10-01</div>
  

    </main>

</body>

</html>