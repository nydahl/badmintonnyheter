<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBL: Kvartsfinalkamp på två håll</h1>
  <div class="mb-2 text-xl">I Skogås avgörs kvartsfinalmötet mellan hemmalaget och Kista. Samtidigt får vi se om det är Umeå och Halmstad som kopplar greppet om den andra kvartsfinalserien då lagen möts i den första av två matcher.
  </div>
    <p>Det blir ännu en dramatisk SBL-kväll att se fram emot då två kvartsfinaler spelas under måndagen.</p>
<p>I södra Stockholm spelar Skogås och Kista en avgörande match med en semifinalplats i potten. Kista vann det första mötet med 5-1 och har därmed fördel inför returen. Ett oavgjort resultat räcker för att Kista ska ta sig till semifinal.</p>
<p>− Det blir självfallet mycket tuffare i Skogås och allt kan hända. Men vi hoppas förstås att klara 3-3 i den matchen och därmed avancera till semifinal, sa Kistas lagledare Bo Bjunér efter 5-1-segern.</p>
<p>Skogås behöver vinna kvartfinal 2 för att på så vis få till ett Golden set-avgörande. En seger med 4-2 eller mer är vad som krävs för hemmalaget.</p>
<p>− Hemmaplan betyder mycket för oss. Vi spelar alltid mycket bättre där. Samtidigt måste vi vara rejält taggade, sa Joacim Fellenius efter det första mötet.</p>
<p><a href="http://www.badminton.nu/Nyheter/BadmintonSweden/kistavannstortpahemmaplan/" target="_blank">Läs mer om kvartsfinal 1 här</a></p>
<p><a href="http://www.eltok.net/sb/tournament/show/486" target="_blank">Se laguppställningar 24 timmar innan match</a></p>
<p>Samtidigt på nordligare breddgrader inleder Umeå och Halmstad sitt kvartsfinalmöte med match 1 av 2. Senast lagen möttes under grundserien fick ett Golden set skilja dem åt. Den gången vann Halmstad efter ett avgörande i mixed där Mikkel Mikkelsen/Louise Eriksson varit starkast.</p>
<p>− Vi har förra matchen i färskt minne och är nu fast inställda på att göra livet ännu mer besvärligt för Halmstad. Jag tror vi är överens med Halmstad om att vi är favoriter i herrmatcherna samtidigt som de är favoriter i dammatcherna och mixed, säger Umeås lagledare Kenneth Forsberg.</p>
<p>Sedan förra mötet har lagen spelat i varsin Mellanserie - Halmstad i Mellanserie A och Umeå i Mellanserie B. Umeå gjorde starkt ifrån sig i sin mellanserie genom att besegra samtliga motståndare. 4-3 mot Skogås, 4-2 mot Trollhättan och 6-0 mot Spårvägen skvallrar om god form.</p>
<p>− Vi har blivit bättre ju längre säsongen har gått. Vi gjorde en hyfsad grundserie, men då vi kom till Golden set-lägen tog vi inte riktigt chanserna. I mellanserien tyckte jag att vi höjde oss och det känns riktigt bra, säger Kenneth Forsberg.</p>
<p>Halmstad har också de stått för övertygande insatser mot tungt motstånd i den övre mellanserien. De inledde med att besegra de regerande mästarna Fyrisfjädern, fortsatte med att även vinna över Kista för att sen åka på en förlust mot Täby.</p>
<p>− Spelet i Mellanserien kändes väldigt bra. Vi har valt Umeå som motståndare så nu ska vi göra allt för att vinna. Målet är förstås semifinal, säger Halmstads lagledare Niclas Rosengren.</p>
<p>Han tror på jämna matcher på både dam- och herrsidan.</p>
<p>− Generellt sett är vi lite favoriter på damsidan, men det gäller även att killarna kliver fram nu. Felix Burestedt och Mikkel Mikkelsen har bra form. Över helgen är Felix är i Österrike och Mikkel i Schweiz där de laddar upp mot bra motstånd.</p>
<p>Kvartsfinal 1 under måndag kväll följs upp av returmöte redan på torsdag då Umeå gästar Halmstad. Då avgörs vilket som blir det sista laget att kliva in i semifinalerna.</p>
<p><a href="http://www.eltok.net/sb/tournament/show/487" target="_blank">Se laguppställningar 24 timmar innan match</a></p>
<p><strong>Så avgörs slutspelet:</strong></p>
<p>26/2 – Skogås-Kista</p>
<p>26/2 – Umeå-Halmstad</p>
<p>1/3 – Halmstad-Umeå</p>
<p>Till semifinal har redan Täby och Fyrisfjädern tagit sig som etta och tvåa i Mellanserie A. Semifinalerna spelas den 21 mars och 23 mars.</p>
<p>Finalen avgörs sedan i en match på IFU Arena i Uppsala den 21 april.</p>
<p><a href="http://www.badminton.nu/tavlingserie/SvenskaBadmintonligan/">Läs mer om SBL här</a></p>
  
  <div class="text-gray-400"> Publicerad: 2018-02-24</div>
  

    </main>

</body>

</html>