<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Sverige har nu två klara för OS i London!</h1>
  <div class="mb-2 text-xl">Först ut var det domaren Lars Rifve. Nu är också On Court Doctor Martin Fahlström uttagen till OS i London!! Läs artikeln!
  </div>
    <p><strong>Stort grattis till Martin Fahlström, Badminton Swedens förbundsläkare som av Badminton World Federation är uttagen som On Court Doctor vid OS i London 2012!</strong></p>
<p><strong> </strong></p>
<p><strong>Grattis Martin, du har blivit uttagen som On Court Doctor vid OS i London 2012, vad innebär detta uppdrag?</strong></p>
<p>-Tack så mycket, det är en stor ära att bli uttagen, säger Martin Fahlström via telefon från sitt kontor i Umeå och på Umeå Universitet.</p>
<p> </p>
<p>-Man måste nog vara lite knäpp för att lägga ner en dryg veckas semester eller ledighet för att utföra sin hobby, men det är det i slutändan värt, skrattar Martin.</p>
<p> </p>
<p>Han beskriver uppdraget som On Court Doctor som spännande, nödvändigt och mycket viktigt. Att ha denna uppgift innebär att vara arrangörens medicinska ombud, att vid skada snabbt avgöra om spelaren kan fortsätta spela eller ej.  Att inte i första hand behandla utan att bedöma, och det kan vara nog så svårt.</p>
<p> </p>
<p>Det är tidspress – det är bara vid blödning som man kan få några minuter på sig. Domaren har ju tidtagaruret påslaget så fort spelet avbryts. Men blödningar kan vara svåra att stoppa pga flera orsaker, en av dem är svett.</p>
<p> – Det är svårt att få saker att fästa på dessa spelare, svetten rinner ju överallt, då får man göra så gott man kan och kanske komplettera förbanden mellan seten eller efter matchen.</p>
<p> </p>
<p>Dessutom, på de största tävlingarna finns ytterligare en faktor som kan vara störande om man inte är stresstålig, nämligen TV-kameror.</p>
<p>-Vid ett tillfälle så skulle jag snabbt in på banan för att hjälpa en kvinnlig spelare från Danmark, i Kina under Sudirman Cup, att plocka ut en liten bit av en fjäderboll ur ögat. Genast hade jag tre TV-kameror direkt över axeln med strålkastare och liknande, det gäller att vara stabil på handen då, avslutar Martin.</p>
<p> </p>
<p>Martin beskriver att det förekommer, inte ofta, men att spelare påstår sig och visar att man har mer ont än vad man egentligen har, för att få till ett spelavbrott, därav är det av yttersta vikt att snabbt göra en bedömning om skadan är så pass allvarlig att spelet inte kan fortsätta. Inte minst för motståndarens skull som självklart kan bli frustrerad av dessa avbrott, om skadan inte är synlig för andra. Men har du tex kramp är inte detta en skada som ska behandlas, har du kramp är du fysiskt underlägsen din motståndare och ska inte få någon vila eller annan fördel av detta.</p>
<p>Här slutar Martins uppdrag.  Behandlingar mellan och efter matcher ska i regel skötas av arrangören eller andra personer.</p>
<p> </p>
<p> Normalt så är Martin alltid först i hallen tillsammans med referee och den sista som lämnar.</p>
<p>– Man är i tjänst från första till sista boll, dock så har förutsättningarna för oss doktorer blivit bättre beskriver Martin.  På de större tävlingarna i världen så är vi alltid två stycken, så man kan gå och äta, gå på toaletten och så, det var man inte bortskämd med förr i tiden, då satt man på sin plats och försökte hitta luckor att springa iväg på.</p>
<p>From 1999 så är man alltid två doktorer på de större tävlingarna i världen, vilket har höjt kvalitén också. Mycket av detta är Martins förtjänst som vid ett flertal tillfällen påtalat för det internationella förbundet hur orimligt det är att man kanske skickar 20-30 domare till en tävling men bara en doktor, vilket de också tillslut tog till sig av och införde två doktorer.</p>
<p> </p>
<p>Martin har arbetat som On Court Doctor åt det internationella Badmintonförbundet sedan 1995, och innan dess bla hjälpt svenska friidrottsförbundet mfl.  Sedan dess har han i snitt haft ett stort uppdrag per år inom badminton</p>
<p> </p>
<p>-Under en tävling, som pågår en vecka, så varierar antal ingripanden. Jag för statistik på detta – som minst har det varit 3 ingripanden på 5-7 dagar, och som mest har det varit 23 ingripanden, så det varierar kraftigt, det gäller att ha tålamod och intresse för sporten, annars tröttnar man snabbt.</p>
<p> </p>
<p><strong>Du har deltagit vid ett flertal OS och VM tävlingar, hur många och vilka?</strong></p>
<p>-Oj, vänta ska jag kolla, säger Martin och börjar bläddra i sin dator efter detta.</p>
<p>- Är du med?, frågar Martin? Jag frågar mig vad han menar, och självklart är jag med tänkte jag, sedan kommer en lista som jag aldrig kunnat föreställa mig.</p>
<p> </p>
<p><strong>Martin har deltagit som On Court Doctor vid följande mästerskap</strong></p>
<p>Hans första stora uppdrag var Badminton EM i Uppsala, 1986</p>
<p>VM i Schweiz 1995</p>
<p>Junior VM i Danmark 1996</p>
<p>Thomas Uber Cup i Tjeckien 1996</p>
<p>Sudirman Cup i Glasgow 1997</p>
<p>Sudirman Cup i Danmark, 1999</p>
<p>Sudirman Cup i Spanien 2001</p>
<p>Thomas Uber Cup i Holland, 2002 och finalerna i Kina samma år</p>
<p>Sudirman Cup i Holland 2003</p>
<p>För OS och OS i Athen 2004</p>
<p>VM i USA 2005</p>
<p>VM i Spanien 2006</p>
<p>Sudirman Cup i Skottland 2007</p>
<p>VM i Malaysia 2007</p>
<p>OS i Kina 2008</p>
<p>Sudirman Cup i Kina 2009</p>
<p>VM i Frankrike 2010</p>
<p>Sudirman Cup i Kina 2011</p>
<p>2012 – OS i London!</p>
<p> </p>
<p><strong>Vad är den konstigaste skadan du varit med om på en tävling?</strong></p>
<p>Martin skrattar lite över frågan och berättar två märkliga historier.</p>
<p>Under OS i Aten så var det en kvinnlig mixedspelare som värmde upp inför en match och helt plötsligt stannade hon upp och tog sig mot ryggen. Publiken, domarna och Martin själv undrade självklart vad som hänt. Sträckte hon sig? Ryggskott? Martin var snabbt framme hos spelaren och kontrollerade skadan. Lustigt nog så var det ingen skada alls, utan vid en närmare titt och en förklaring från spelaren så visade sig att det var BH bandet som gått sönder mitt under inbollningen.</p>
<p>Martin trollade och fiskade fram en säkerhetsnål som lagade BH bandet.</p>
<p> </p>
<p>En annan situation var när ett tyskt herrdubbelpar under en match i Thomas Uber Cup i Tjeckien slog ihop, dvs racketarna slogs ihop i ett slag. När en av spelarna skulle kontrollera om racketen var hel, genom att försiktig t böja sin racket, så sprack hela racketen och ett flertal grafittrådar åkte rakt in i spelarens tumme, vilket gjorde oerhört ont.</p>
<p>-Jag fick plocka fram pincetten och plocka grafittrådar en stund, och sedan fortsätta i pauserna, trots smärtan och att det var obekvämt fortsatte spelaren, dock så förlorade de matchen. Om det berodde på skadan låter jag vara osagt.</p>
<p> </p>
<p><strong>Häftigaste/bästa minne från olika tävlingar</strong></p>
<p>Det är alltid en upplevelse att vara på plats i Kina när Kina spelar! Fulla läktare och ett sådant tryck. Det är upplevelser jag hoppas att många ska få uppleva som älskar badminton.</p>
<p> </p>
<p>Dock så minns Martin ett specifikt tillfälle, i hans första VM i Schweiz, när Asta & Anton var nära att gå till final i mixed. I andra set hade de matchboll 14-12 mot deras motståndare från Danmark, när Asta lade en boll som bokstavligt landade på nätkanten, stod stilla en stund, när den tillslut åkte ner på svenskarnas sida. Förlorad poäng, förlust i andra set i skiljebollar och sedan förlust i ett tight tredje set. En vindpust från en final – ett tungt ögonblick - ack så nära det var, säger Martin.</p>
<p>Danskarna vann sedan finalen lätt. Det kunde ha varit Asta och Anton i den finalen..</p>
<p>Ett annat var är Johanna Persson och Fredrik Bergström låg under stort i åttondelsfinalen under OS i Aten 2004, vände matchen osannolikt, och tog sig till kvartsfinal, det var stort!</p>
<p> </p>
<p><strong>Hur gör man om man vill bli On Court Doctor</strong></p>
<p>Man måste älska sporten och vara beredd att offra mycket ideell tid. Det är en stor fördel om man kan sporten, antingen som ledare eller som spelare. Man måste ha en känsla för situationer och spelet.</p>
<p> </p>
<p>Det finns en mängd idrottsmedicinska utbildningar i Sverige som man kan gå för att lära sig mer, och också då kunna arbeta med detta som yrke.</p>
<p> </p>
<p>-En sak som jag saknar, både i Sverige och utomlands är nätverk för medicinskt intresserade, tränare eller andra, där vi kan träffas och utbyta forskning, utbildning och andra kunskaper. En del tränare idag lär ut badminton relaterade övningar som man vet kommer vara en stor belastning för kroppen framöver och orsaka skador, vi behöver mer skadeförebyggande träning, här skulle ett nätverk vara perfekt där vi kan lyssna på varandra. Även vi läkare har mycket att lära av tränare och forskare. </p>
<p><strong> </strong></p>
<p>Inom det Internationella förbundet har man nu tagit detta på allvar, och har skapat en Sports Science Working Group, som ska kombinera kompetens från ett flertal olika delar, som forskare, läkare, tränare mfl. I Denna grupp ingår idag Martin och hans bror PG Fahlström från Sverige.</p>
<p> </p>
<p>– Jag tror stenhårt på denna typ av grupp där vi samlar kompetens och utvecklar vårt sport, avslutar Martin.</p>
<p> </p>
<p>Under mitt samtal med Martin, som är oavbrutet spännande, berättar han om gamla som nya upplevelser utifrån hans uppdrag som On Court Doctor. Genast märker jag av hans genuina intresse för sporten, både på och utanför banan.</p>
<p> </p>
<p>Martin brinner för badminton och för vår sport. Han har också en mycket stor betydelse för Badminton internationellt, där han är mycket erkänd som en av de absolut bästa inom det han gör enligt många som jag pratat med på den internationella scenen.</p>
<p> </p>
<p>Martin gör nu sitt tredje, och förhoppningsvis inte sista OS som läkare. Jag förstår att han är stolt. Hur många får uppleva tre OS på rad?</p>
<p> </p>
<p style="text-align: center;"> </p>
<p style="text-align: center;"><strong>Badminton Sweden önskar Martin lycka till, både på OS i London men också i den nystartade Sports Science gruppen som det internationella förbundet startat.</strong></p>
<p style="text-align: center;"><strong> </strong></p>
<p style="text-align: left;">/ Badminton Sweden, Simon Ottosson</p>
  
  <div class="text-gray-400"> Publicerad: 2011-11-27</div>
  

    </main>

</body>

</html>