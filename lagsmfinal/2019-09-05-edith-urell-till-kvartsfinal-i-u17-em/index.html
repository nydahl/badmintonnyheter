<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Edith Urell till kvartsfinal i U17-EM</h1>
  <div class="mb-2 text-xl">Edith Urell har all anledning att vara nöjd med sin singelform. Två klara vinster under torsdagens spel i U17-EM i Polen gör att hon är klar för medaljmatch på fredagen.
  </div>
    <p><em>Bilden ovan: Edith Urell är klar för kvartsfinal i U17-EM. Foto: Torbjörn Jansson.</em></p>
<p>Edith vann först mot Aysegul Yemisen, Turkiet, med 21-7, 21-15. I åttondelen blev det sedan också en klar vinst med 21-2, 21-17 mot Leona Lee, England. </p>
<p>– Edith gläder oss mycket med sitt spel. Hon ser oerhört målmedveten ut och vinner övertygande i båda matcherna, säger Douglas Lidman, förbundskapten för U17-landslaget.</p>
<p>Vinsterna betyder att Edith spelar om medaljer i morgon fredag i U17-EM i polska Gniezno. Vid seger i kvartsfinalen mot polska Joanna Podedworny får Edith med sig minst en bronsmedalj hem.</p>
<p>Men det lär bli en tuff match. Polskan är seedad fyra, precis snäppet före Edith som är seedad femma. Podedworny vann till exempel i lagtävlingen här i U17-EM mot starka danskan Sabina Pilgaard, som i sin åttondel besegrade förstaseedade Thuc Phuong Nguyen, Tyskland i en hård och jämn tresetare.</p>
<p>– Polskan är en stark tjej som spelar med bra tempo och tryck. Det gäller för Edith att hålla fokus, att vara i sin zon hela matchen, säger Douglas Lidman.</p>
<p>Ett annat glädjeämne i singelspelet var Simon Sandin, även om det inte räckte till kvartsfinal. Simon vann i tredje omgången mot holländaren Jerome Pauquet med 21-18, 21-17. Sedan blev det tyvärr förlust i åttondelen mot duktige ryssen Ilya Kim (seedad 8) med 14-21, 17-21.</p>
<p>– Simon har verkligen överraskat i turneringen. Han har tagit tre fina vinster och spelat sin bästa badminton någonsin, säger Douglas.</p>
<p>I dubblarna blev det fyra förluster under torsdagen.</p>
<p>* Jessica Silvennoinen/Edith Urell tappade mot det franska paret Elma Begga/Anna Tatranova med 19-21, 19-21.</p>
<p>* Ida Melkerhed/Julia Tuvesson förlorade med 0-2 i set mot förstaseedade Yasemen Bektas/Cansu Ercetin från Turkiet.</p>
<p>* Det blev även förluster för Ludwig Axelsson/Emil Söderdahl i herrdubbel och  Ludwig Axelsson/Jessica Silvennoinen i mixed. </p>
<p>– Ida/Julia och Ludwig/Emil gör trots förlusterna fina matcher, och visar ett dubbelspel som det går att bygga vidare på. De mötte helt enkelt bättre par i dag. Besvikelsen var Jessicas och Ediths dubbel där vi hade hoppats på mer. Men fransyskorna spelade klokt på Jessicas och Ediths svagheter, säger Douglas Lidman.</p>
<p>Edith Urell spelar sin kvartsfinal kl 11.20 i morgon fredag. Skulle det bli vinst i kvartsfinalen går hon vidare till semifinalspel senare under dagen.</p>
<p>Här hittar du hela lottningen och resultaten: <a href="https://bwf.tournamentsoftware.com/sport/matches.aspx?id=ABF3296A-B47C-4DF2-8C9B-DD5585FC0EEC">EMINDU17</a></p>
<p>Det går att se matcherna på <a href="https://www.youtube.com/user/BadmintonEuropeConf">Badminton Europes kanal på YouTube</a>.</p>
<p>Den svenska truppen i U17-EM: Ida Melkerhed (Bergsåker), Jessica Silvennoinen (Kista), Julia Tuvesson (Täby), Edith Urell (Fyrisfjädern), Ludwig Axelsson (Täby), Alvin Palm (Skogås), Simon Sandin (Skogås) och Emil Söderdahl (Täby).</p>
<p>Tränare/ledare på plats: Douglas Lidman, Förbundskapten U17, Ville Lång, förbundstränare, Jonas Herrgårdh, Sportchef.</p>
<p>Glöm inte att följa <a href="https://www.instagram.com/badmintonsweden/">Badminton Swedens Instagram</a>. Där hittar du kontinuerliga rapporter från det svenska laget på plats i Polen.</p>
  
  <div class="text-gray-400"> Publicerad: 2019-09-05</div>
  

    </main>

</body>

</html>