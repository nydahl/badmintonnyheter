<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Två damdubblar klara för kvarten</h1>
  <div class="mb-2 text-xl">Svensk damdubbel står stark. Fem par gick till åttondel i RSL Swedish Open. Och två par gick till kvarten: titelförsvararna Emma Karlsson/Johanna Magnusson och Clara Nistad/Edith Urell.
  </div>
    <p><em>Bilden ovan: Emma Karlsson/Johanna Magnusson dominerade sin åttondelsfinal. Foto: Torbjörn Jansson.</em></p>
<p>Redan innan turneringen startade i Lund förutspådde förbundskaptenen Andrew Smith att damdubbel skulle bli Sveriges bästa kategori. Han har fått rätt. I fredagskvällens åttondelsfinaler återfanns hela fem svenska par. </p>
<p>Förstaseedade paret Emma Karlsson/Johanna Magnusson fick holländskt motstånd i åttondelen. Och efter en lite trög inledning i första set dominerade de och vann med 21-13, 21-17 mot paret Debora Jille/Alyssa Tirtosentono.</p>
<p>– Vi var nervösa. Det kändes speciellt att gå in här i hallen som förstaseedade. Men vi tycker att vi hanterade pressen bra och lyckades spela OK, säger Emma och Johanna.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/rsl-swedish-open/clara.edith.stor.jpg?w=640&h=387" height="387" width="640" /></p>
<p><em>Clara Nistad/Edith Urell gick också till kvarten. Foto: Torbjörn Jansson.</em></p>
<p>Senare under fredagskvällen blev också Clara Nistad/Edith Urell klara för kvartsfinal. De vann det helsvenska mötet mot Louise Eriksson/Klara Johansson.</p>
<p>Systrarna Moa Sjöö/Tilda Sjöö förlorade sin åttondedel mot starka danska paret Amalie Magelund/Freja Ravn. Och lite senare förlorade också Maria Persson/Nathalie Wang.</p>
<p>I herrdubbel var ett svenskt par också bara en match från kvarstfinal – nämligen lovande Adam Gozzi, 19 år, occh Melker Z-Bexell, 18 år. De föll dock tämligen klart mot ett starkt fransk par i åttondelen. Men sammanlagt gjorde Adam och Melker en mycket bra turnering. Först två vinster i kvalet och sedan en meriterande vinst i huvudturneringen mot danskarna Lauritzen/Muurholm med 21-18, 19-21, 21-18.</p>
<p>– Vi spelade riktigt bra ända till sista matchen, säger Adam Gozzi. Där kom vi aldrig till och det märktes att våra motståndare har mer erfarenhet och rutin än vi.</p>
<p>– Men det var en bra lärdom. Vi ser vad som behövs för att bli ännu bättre i framtiden. Mer tålamod och att inte bli stressade i defensiven.</p>
<p>Här kan du följa alla resultat i RSL Swedish Open: <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a></p>
<p>Under hela Swedish Open livesänder Badminton Europe. Så har du inte möjlighet att komma till hallen i Lund kan du ändå följa hela tävlingen. <a href="https://www.youtube.com/watch?v=fG7c9JkNQ4U">Här är länken till direktsändningen.</a></p>
<p> </p>
  
  <div class="text-gray-400"> Publicerad: 2019-01-18</div>
  

    </main>

</body>

</html>