<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mästarna tog första segern för säsongen</h1>
  <div class="mb-2 text-xl">Efter förlust i första omgången av SBL kom säsongens första seger för de regerande mästarna Fyrisfjädern mot Umeå.
  </div>
    <p>Vårens mästare Fyrisfjädern blev nedtagna på jorden i SBL-säsongens premiärmatch då de ställdes mot Täby och stockholmarna lyckades vinna med 4-3 efter ett Golden set. Då Fyrisfjädern under måndagen ställdes mot Umeå var de tillbaka i vinnarspåren. Matchen som spelades på badmintonstadion i Umeå slutade 4-2 till Fyrisfjädern.</p>
<p>Amanda Högström blev stor matchhjälte då hon bidrog till delsegrar i två dubbelkategorier. I damdubbel besegrade hon tillsammans med Moa Sjöö Umeå-paret Klara Johansson/Romina Olyaee med klara 3-0 i set.</p>
<p>Samma segersiffror blev det i mixeddubbeln där firma Amanda Högström/Scott Evans visade styrka mot Jonathan Forsberg/Olivia Wänglund.</p>
<p>Fyrisfjädern var även starka i herrsingel där Scott Evans och Andy Tsai vann varsin match.</p>
<p>Umeå stretade emot med segrar i herrdubbeln genom Jonathan Forsberg/Albin Hjelm och i damsingeln genom Olivia Wänglund. Men Uppsala-laget blev för tuffa.</p>
<p>Slutresultatet 4-2 till Fyrisfjädern innebär att de nu samlat ihop fyra poäng och delar efter måndagens match tabellens förstaplats med Halmstad. Umeå står kvar på tre poäng och befinner sig på plats fem i en haltande tabell som kompletteras under tisdagen.</p>
<p><a href="http://www.eltok.net/sb/tournament/show/433" target="_blank">Här hittar du fullständiga resultat från matchen: Umeå-Fyrisfjädern 2-4</a></p>
<p><a href="https://www.youtube.com/watch?time_continue=8069&v=zXPNtJffIXg" target="_blank">Här kan du se matchen som direktsändes på Youtube</a></p>
<p><a href="http://www.eltok.net/sb/tournament/show/432" target="_blank">Här kan du se laguppställningar och resultat i matchen Skogås-Spårvägen.</a></p>
  
  <div class="text-gray-400"> Publicerad: 2017-10-02</div>
  

    </main>

</body>

</html>