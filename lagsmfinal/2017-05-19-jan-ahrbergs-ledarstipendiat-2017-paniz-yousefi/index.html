<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Jan Åhrbergs Ledarstipendiat 2017: Paniz Yousefi</h1>
  <div class="mb-2 text-xl">Paniz Yousefi från Fyrisfjädern tilldelas Jan Åhrbergs Ledarstipendium som delas ut av Svenska badmintonförbundet. Paniz är den första som tilldelas det nyinstiftade stipendiet.− Det är en stor ära och känns jättebra, säger Paniz Yousefi.
  </div>
    <p>När Uppsala kommun och Fyrisfjädern startade ett integrationsprojekt med badminton blev Paniz Yousefi projektledare. Målet med att få barn och ungdomar i Gottsunda att spela badminton har Paniz rott iland med engagemang, vilja och energi.</p>
<p>− Det är jättekul att se hur barn lär sig språket genom idrotten och hur det går att blanda åldrar, kön och kultur. Framförallt är det roligt när föräldrar kommer fram och berättar hur mycket det har betytt för deras barn, säger Paniz.</p>
<p>Paniz Yousefi har varit aktiv spelare i Fyrisfjädern och på senare år har hon också blivit tränare i klubben och erhöll i vintras tränarcertifikat för Coach Level 1. Integrationsprojektet har inneburit mycket glädje men också en hel del jobb för 21-åringen som till vardags studerar på apotekarprogrammet vid Uppsala Universitet och även jobbar som <span>studentambassadör för Sveriges Farmaceuter</span>.</p>
<p>− Vi hade det tufft när den hall vi höll till i vandaliserades. Då fick vi flytta till en skola med endast en badmintonbana på 15-20 barn. Då fick man tänka nytt och göra det bästa av situationen.</p>
<p>För sitt engagemang och sina ledaregenskaper tilldelas Paniz Yousefi nu Jan Åhrbergs ledarstipendium som delas ut för allra första gången. Paniz nominerades till stipendiet av Fyrisfjädern.</p>
<p>− Det känns jättekul, som att man får ett tack för allt jobb jag har gjort, säger Paniz.</p>
<p>Jan Åhrberg anställdes 1971 på Svenska Badmintonförbundet och var sedan anställd i förbundet i totalt 40 år, bland annat var han verksam som generalsekreterare i 20 år under 80- och 90-talet. </p>
<p>Under våren 2016 meddelade Jan Åhrberg att han donerade en halv miljon till en fond som ska delas ut till ledarstipendier. Dessutom har Jan Åhrberg valt att testamentera ytterligare en halv miljon till fonden.</p>
<p>− Det kändes som om detta var ett mycket gott tillfälle. Jag vill satsa på personer som vill utveckla vår sport, som tänker nytt. Det ska vara grunden för stipendiet, säger han. </p>
<p><span>Badmintonfondens ändamål är att uppmuntra ungdomsledare med ett positivt ledarskap som gör innovativa insatser inom rekrytering, integrering och aktivering att söka ur fonden för att fortsätta utvecklas inom svensk badminton.</span></p>
<p>Den första mottagaren av Jan Åhrbergs Ledarstipendium är<b> Paniz Yousefi</b> från Fyrisfjädern i Uppsala som tilldelas 10 000 kr för sin fortsatta badmintonutveckling. I sin motivering skriver stipendiekommittén (PG Fahlström, Åsa Strindlund och Hans Brehnfors):</p>
<p><i>"Paniz är en kompetent och uppskattad tränare som med stort hjärta och engagemang bidrar till badmintonsportens utveckling, inte minst genom sina insatser för att främja integration och ökad mångfald. Med sin starka utstrålning och sitt intresse för utveckling och utbildning är hon en utmärkt förebild för alla unga ledare och tränare i Badmintonsverige."</i></p>
<p>Stipendiet överlämnas vid en ceremoni på Borgen restaurang i Uppsala 22/5. Där kommer bland annat Jan Åhrberg och medlemmar ur stipendiekommittén att närvara.</p>
<p>Jan Åhrbergs ledarstipendium har två sökperioder varje år. Nästa söktillfälle är 1 juli – 30 september. Läs mer här: <a href="http://www.badminton.nu/forforeningen/SvenskaBadmintonfonden/">Svenska Badmintonfonden</a></p>
<p><img alt="Problem att komma in i hallen stoppar inte Paniz från att hålla träning för sin grupp." src="http://iof1.idrottonline.se/globalassets/asvenska-badmintonforbundet/kommunikation/bilder/paniz2.jpg?w=486&h=261" height="261" width="486" /></p>
  
  <div class="text-gray-400"> Publicerad: 2017-05-19</div>
  

    </main>

</body>

</html>