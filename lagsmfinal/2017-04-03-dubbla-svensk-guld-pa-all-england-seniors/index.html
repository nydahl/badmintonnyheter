<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Dubbla svensk guld på All England Seniors</h1>
  <div class="mb-2 text-xl">Det blev stora svenska framgångar då All England Seniors avgjordes under helgen.
  </div>
    <p><em>Bild: Magnus Nytell och Erik Söderberg firar guldet i herrdubbel 50. Foto: Curt Ingedahl.</em></p>
<p>Hatfield i England var platsen för årets upplaga av All England för veteraner. Sverige med ett 20-tal deltagare på plats presterade väl och fick god utdelning i form av ett flertal medaljer. Två guld och sju bronsmedaljer spelade svenskarna hem under en framgångsrik tävlingshelg.</p>
<p>Störst framgångar hade Magnus Nytell och Erik Söderberg som tog guld i herrdubbel 50 och Stefan Ohrås och Kathryn Ekengren Gärtner som vann guldet i mixeddubbel 65.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/ohras-ekengren-all-england.jpg?w=500&h=375" height="375" width="500" /></p>
<p><em>Bild: Guldmedaljörerna Stefan Ohrås och Kathryn Ekengren Gartner. Foto: Curt Ingedahl.</em></p>
<p>Ohrås/Ekengren Gärtner överraskade och tog Sveriges första helsvenska guld i mixeddubbel på All England. En imponerande insats då svenskduon inte tappade ett enda set under turneringen.</p>
<p>Nytell/Söderberg vann guldpengen efter att ha besegrat meriterade paret Mark Golds/Mark Topping i en intensiv final. Nytell och Söderberg besegrade  under EM-finalen i höstas och visade nu återigen var skåpet ska stå.</p>
<p>Magnus Nytell rönte ytterligare framgångar med ett brons i mixeddubbel tillsammans med holländskan Grace Kakiay. Brons blev det också för Magnus Gustafsson och Peter Baeza som med finskt respektive tysk partner tävlade i herrdubbel 45.</p>
<p>I herrarnas singelspel blev det inte mindre än fyra svenska bronsmedaljer. Bland herrar 45 var det Joakim Nordgren och Magnus Gustafsson, bland herrar 50 var det Erik Söderberg och Magnus Nytell.</p>
<p>Stort grattis till alla svenska medaljörer!</p>
<p><a href="http://www.tournamentsoftware.com/sport/matches.aspx?id=8680F670-3E87-442B-BF78-EF734112FBD9" target="_blank">Här hittar du samtliga resultat från All England Seniors 2017</a></p>
  
  <div class="text-gray-400"> Publicerad: 2017-04-03</div>
  

    </main>

</body>

</html>