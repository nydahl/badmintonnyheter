<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">U17-EM, dag 7</h1>
  <div class="mb-2 text-xl">Förbundskaptenerna rapporterar från EM, där fredagen startade i moll och slutade i dur.
  </div>
    <p>Hanna vaknade med 38 graders feber, där försvann både en mixed och damdubbeln. När vi summerar dagen kan vi glatt konstatera att vi återfinns i tre kvartsfinaler med totalt fyra spelare av sex möjliga.<br /><br />Albin möter i sin första match en estländare som han gör processen kort med, 21-12, 22-20. Albin höjer som vanligt ytterligare en nivå i sin nästa match, spelar stabilt matchen igenom och skickar ut sin tjeckiske kamrat med siffrorna 21-17, 21-16. Albin spelar bra och ligger högt på bollarna och sätter press på sin motståndare över hela banan. Albin möter imorgon den förstaseedade dansken Viktor Axelsen som förlorade mot den ryska ettan i lagmatchen. Vi ser fram emot att Albin ska kunna växla ytterligare en gång.<br /><br />Filip/Seydi möter i sin första match ett duktigt spanskt par där de vinner efter tre set med siffrorna 21-19, 16-21, 21-15. Filip/Seydi tar en efterlängtad revansch i mixeden mot det ukrainska paret som skickade ut oss från lagspelet. Paret har spelat bättre och bättre. Siffrorna skrivs till 21-17, 23-21. Filip/Seydi möter imorgon det danska paret Antonsen/Madsen.<br /><br />Matilda når tyvärr inte upp till nivå som hon visade igår utan förlorar i två raka mot den holländska motståndaren med 21-9, 21-9.<br /><br />Filip/Jakob ser ut att få det riktigt jobbigt i sin dubbel. Starten känns inte riktigt stabil, 11-4 i Ukrainas favör. Setet slutar 18-21 och vi skönjer en viss form av hopp. De två avslutande seten känns komfortabla hela vägen och Sverige vinner matchen med 18-21, 21-16,21-12. Ånyo står det danskar på andra sidan, denna gång i form av Antonsen/Mundbjerg. Motståndet är självklart inte det lättaste, men det kan man inte heller begära i ett EM.<br /><br />Vi kommer att visa ett stort hjärta och kriga för en fortsättning på lördagseftermiddagen då semifinalerna spelas. Endast finalerna spelas på söndag då EM avslutas.<br /><br /><em>Peter & Christer</em></p>
  
  <div class="text-gray-400"> Publicerad: 2009-11-15</div>
  

    </main>

</body>

</html>