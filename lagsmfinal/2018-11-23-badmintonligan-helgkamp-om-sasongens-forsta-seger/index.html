<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Badmintonligan: Helgkamp om säsongens första seger</h1>
  <div class="mb-2 text-xl">Varken Umeå eller Västra Frölunda har vunnit i Badmintonligan under hösten. Det är med andra ord två segertörstande lag som möts på söndag. På måndagen fortsätter serien med Halmstad-Trollhättan och Påvelund-Fyrisfjädern.
  </div>
    <p><em>Bild: Albin Hjelm har varit en av höstens riktigt formstarka spelare. Kan han leda sitt Umeå till säsongens första seger på söndag? Foto: Stefan Persson.</em></p>
<p>Umeå har visserligen varit nära, men än så länge har de fallit på målsnöret och åkt på två Golden set-förluster. Västra Frölunda har haft det desto tuffare och står utan poäng efter tre matcher. När lagen möts i Umeå på söndag är det två lag i behov av poäng.</p>
<p>Hemmalaget går in som stora favoriter med flera formstarka spelare i laget så som Michelle Sköldstrup och Albin Hjelm.</p>
<p>− Det blir en intressant match. Vi är inte riktigt nöjda med hur vi har inlett säsongen och nu siktar vi förstås mot full pott, säger Umeås lagledare Kenneth Forsberg.</p>
<p><strong>Har det grämt er över att ni inte vunnit ännu?</strong></p>
<p>− Nja, första Golden set-förlusten mot Halmstad kan jag köpa. Det var en jämn match där Felix (Burestedt) gjorde det riktigt bra i avgörandet. Vid förlusten mot Trollhättan senast var vi inte tillräckligt bra tyvärr. Men nu känns det som att vi laddat om och ska kunna leverera, både på söndag och fortsättningsvis i serien.</p>
<p>Västra Frölunda har som väntat haft svårt att hävda sig så långt i Badmintonligan. Göteborgarna blev som bekant uppflyttade då en plats blev ledig och deras målsättning inför säsongen var framförallt att skaffa erfarenhet för sitt unga lag. Det har endast blivit två delsegrar under de tre inledande matcherna, i mixeddubbel genom Gustav Björkler/Sanne Ekberg och i herrsingel genom Zvonimir Durkinjak.</p>
<p>− Det är inte helt oväntat att vi haft det svårt. Det är ingen som trott att vi skulle ligga högre upp i tabellen och vi är ganska öppna med att detta är ett tufft år för oss. Alla i klubben vet det, men vi ser det som en stor möjlighet för våra unga att få bra matcher. Vi satsar långsiktig och ser positivt på det, säger Frölundas lagledare Patrik Björkler.</p>
<p><strong>Vad tänker du inför mötet med Umeå?</strong></p>
<p>− Det blir en rolig match mot ett roligt lag. Jag tror vi har bra möjligheter i flera matcher. Läget i laget ser bra ut för vår del.</p>
<p>På söndag klockan 14:30 ställs Umeå mot Västra Frölunda i Umeå Badmintonstadion. Kan du inte vara på plats ser du matchen live på följande länkar – det enda du behöver göra är att registrerar ett gratis konto hos Solidsport.</p>
<p><iframe frameborder="0" allowfullscreen="" height="220" src="https://solidsport.com/badmintonswe/widgets/thumbnail/7ko9wdw3" width="340"></iframe> <iframe frameborder="0" allowfullscreen="" height="220" src="https://solidsport.com/badmintonswe/widgets/thumbnail/megxf5db" width="340"></iframe></p>
<p>Under måndag fortsätter sedan Badmintonligan med två högintressanta matcher; Halmstad-Trollhättan och Påvelund-Fyrisfjädern.</p>
<p>Matchen i Göteborg mellan förra säsongens finalister Fyrisfjädern och succénykomlingen Påvelund blir en riktig maktkamp. Påvelund toppar inför omgången tabellen med åtta poäng på tre matcher. Fyrisfjädern är hack i häl med fem poäng på två matcher.</p>
<p>Drar Påvelund ifrån i toppen? Eller hämtar Fyrisfjädern ikapp? Svaret får den som tar sig till Påvelunds Tennis och Badmintonhall på måndag kl 18:30. Det går även att se matchen nedan.</p>
<p><iframe frameborder="0" allowfullscreen="" height="200" src="https://solidsport.com/badmintonswe/widgets/thumbnail/uhj52c0p" width="340"></iframe> <iframe frameborder="0" allowfullscreen="" height="200" src="https://solidsport.com/badmintonswe/widgets/thumbnail/uf2qtzc1" width="340"></iframe></p>
<p>I Halmstad tar hemmalaget emot Trollhättan. Båda lagen har spelat in fem poäng på två matcher, nu blir det strid om viktiga poäng för att befästa en plats bland topp-4 som ger en plats i Mellanserie A i vår.</p>
<p>Halmstad kommer närmast från en imponerade seger över svenska mästarna Täby. Det var dock närmare två månader laget var i ligaspel och det återstår att se om formen konserverats.</p>
<p>Trollhättan kommer även de med en positiv trend i ryggen. I senaste omgången besegrades Umeå efter Golden set där matchhjälten hette Mikael Westerbäck.</p>
<p>Om du inte befinner dig på västkusten på måndag kl 18:30 så ser du matchen här:</p>
<p><iframe frameborder="0" allowfullscreen="" height="200" src="https://solidsport.com/badmintonswe/widgets/thumbnail/sr67vkpj" width="340"></iframe> <iframe frameborder="0" allowfullscreen="" height="200" src="https://solidsport.com/badmintonswe/widgets/thumbnail/vx352m2s" width="340"></iframe></p>
<p>Du läser allt om Badmintonligan på <a href="http://www.badmintonligan.se" target="_blank">www.badmintonligan.se </a></p>
  
  <div class="text-gray-400"> Publicerad: 2018-11-23</div>
  

    </main>

</body>

</html>