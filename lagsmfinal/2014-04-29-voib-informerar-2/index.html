<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">VoIB informerar(2)</h1>
  <div class="mb-2 text-xl">Verksamhetsområde Internationell Badminton (VoIB) informerar
  </div>
    <p>Verksamhetsområdet har under två dagar i mitten av april haft en strategikonferens för att sätta den långsiktiga planen för arbetet framåt inom ramen för förbundets övergripande mål. Under konferensen hade vi hjälp av SISU i processen. Vi satte en Vision, verksamhetsidé och organisation för VoIB att arbeta efter. Vi försöker här sammanfatta tvådagars planeringsarbete. Läs och kom gärna med synpunkter. Allas åsikter är i detta läge ovärderliga.</p>
<p> </p>
<p><strong>Vision </strong></p>
<p><strong> </strong></p>
<ul>
<li>VOIB tar dig från SM till OS!</li>
</ul>
<p> </p>
<p><strong>Verksamhetsidé - VOIB </strong></p>
<p> </p>
<ul>
<li>VOIB ansvarar för all landslagsverksamhet för svenska badmintonspelare. </li>
</ul>
<p> </p>
<ul>
<li>VOIB ska tillse bästa förutsättningar för landslagsspelare i kvalitetssäkrade miljöer och tillsammans med individen skapa kort- och långsiktig planering mot internationellt uppsatta mål.</li>
</ul>
<p> </p>
<p><strong>Mål</strong></p>
<p> </p>
<p>Förbundsmötet har tagit övergripande mål fram mot 2020. VoIB kommer under hösten att periodisera utvecklingen av dessa fram mot 2020.</p>
<p> </p>
<p><strong>Organisation</strong></p>
<p><strong> </strong></p>
<p>VoIB skall styras av en styrgrupp på 3 ideella människor samt 2 av förbundets anställda. De 2 anställda skall vara en huvudansvarig för seniorsidan och en huvudansvarig för ungdomssidan.</p>
<p> </p>
<p>Huvudansvaret för seniorsidan ansvarar för seniorlandslagen och det nationella badmintoncentret.</p>
<p> </p>
<p>Huvudansvaret för ungdomssidan ansvarar för ungdomslandslagen samt samtliga badmintongymnasier.</p>
<p> </p>
<p>Bägge personerna kommer även ha en ständig dialog med klubbar och andra träningssamarbeten där landslagsspelare finns för att tillse att dessa håller en nivå på träningen som motsvarar vad som krävs för att nå internationella framgångar.</p>
<p> </p>
<p>VoIB skall minst en gång om året ha en större samling (referensgrupp) där verksamheten utvärderas, diskuteras och där goda tankar och idéer ventileras.</p>
<p>I referensgruppen skall representanter från så många delar som möjligt i Badmintonsverige som är engagerade i utvecklingen av Internationella spelare deltaga. Referensgruppen är inget beslutande organ.</p>
<p> </p>
<p><strong> </strong></p>
<p><strong>Handlingsplan - delmål</strong></p>
<p> </p>
<p>Under konferensen diskuterades mycket om hur vi kan skapa handling av våra ambitioner och vi satte därför upp ett antal prioriterade områden att fokusera på för att nå våra övergripande resultatmål.</p>
<p> </p>
<p><strong>Mål - landslagsspelare</strong></p>
<ul>
<li>Varje landslagsspelare ska ha en kort- och långsiktig planering för all sin träning och tävlingsplanering. </li>
<li>Minst 3 träningssamlingar per år för ungdomslandslagen varav minst ett skall innehålla internationell sparring.</li>
<li>Alla landslagsspelare, från U15 och uppåt ska delta på 5 tävlingar i internationell miljö varje år. U13 ska delta på minst 3 sådana tävlingar varje år.</li>
</ul>
<p> </p>
<p><strong>Mål - kompetens</strong></p>
<ul>
<li>Genomföra elittränarutbildning varje år.</li>
<li>Antalet förbundstränare ska minst fördubblas (nuläge 4) och de ska kvalitetssäkra sökandet av förbundskaptener i framtiden. Minst två av dessa nya förbundstränare skall vara ”unga/nya/utvecklingsbara” minst en av dessa kvinna. </li>
<li>Upprätta individuell utvecklingsplaner för FK utifrån framtida krav. </li>
<li>Ledamöter i VoIB skall minst en gång/år få internationell insikt i elitbadminton. </li>
</ul>
<p> </p>
<p><strong>Mål - träningsmiljöer</strong></p>
<ul>
<li>Kvalitetssäkra träningsmiljöer genom att fastställa kriterier för träningsmiljöerna och med ambition att på sikt certifiera miljöer.</li>
<li>Årligen öka antalet landslagsspelare som förlägger sin dagliga träning på NBC/RIG. </li>
<li>Årligen informera/diskutera svensk elitbadminton i ett internationellt perspektiv tillsammans med föreningar och elittränare. </li>
<li>Årligen utvärdera verksamheten av de uppsatta målen för NBC/RIG.</li>
</ul>
<p> </p>
<p><strong>Mål – organisation</strong></p>
<ul>
<li>Antalet förbundstränare ska utökas och kvalitetssäkras</li>
<li>Skapa god ekonomi för verksamhetens genomförande</li>
<li>Utöka antalet ideella krafter som är beredda att stötta landslagsverksamheten</li>
<li>Skapa struktur för landslagsverksamheten</li>
<li>Skapa förutsättningar för en avlönad FKU/TM</li>
</ul>
<p> </p>
<p><strong><em>Kortsiktigt - Säsongen 2014/2015</em></strong></p>
<p><strong><em> </em></strong></p>
<p><strong>Väsentliga förändringar som beslöts till kommande år.</strong></p>
<p><strong> </strong></p>
<p>Alla landslagsspelare skall till kommande år ha en säsongsplanering i samråd med sin FK. Respektive FK tar fram planering för spelarna som skall följas om inte parterna enas om eventuella avsteg.</p>
<p> </p>
<p> </p>
<p>Planeringen skall vara både en träningsperiodisering/planering och en tävlingsplanering.</p>
<p> </p>
<p>FK bygger en grund för träningsperiodisering och detaljplanering av träning görs av respektive klubb/center/gymnasietränare. FK gör en tävlings- och lägerplanering över vilka tävlingar och läger respektive spelare förväntas deltaga i. En planering från FK kommer innehålla:</p>
<p> </p>
<p>1)     Nationella tävlingar där landslagsspelare obligatoriskt skall närvara</p>
<p>2)     Internationella tävlingar som förbundet bekostar/hanterar majoriteten i (främst mästerskap/Danish Junior)</p>
<p>3)     Internationella tävlingar där Badminton Swedens förbundskapten/ förbundstränare kommer finnas på plats som coacher, men där det är spelare/förälder/föreningars ansvar att anmäla och administrera tävlingarna med stöd av förbundet (tidigare kallad klubbtävlingar). </p>
<p>4)     Läger (planeras sommar, vinterläger samt helgläger vid behov)</p>
<p> </p>
<p>Som synes i punkt 3 ovan kommer förbundet att lägga in tävlingar där spelare/klubbar själva kommer få hantera majoriteten av administrationen. Förbundet kommer att ha coach på plats men i övrigt kommer stort eget ansvar att läggas på spelare/klubbar vid dessa tävlingar.</p>
<p> </p>
<p>För att förenkla för våra framtida FK kommer vi även att rekrytera förbundstränare i större omfattning än tidigare år och dessutom vill vi ha in ett antal ideella föräldrar/ledare som är beredda att bistå landslagsorganisationen med diverse projektinsatser för att avlasta våra FK och låta dem prioritera spelarna och deras utveckling. Nedan framgår definitionen för de olika rollerna.</p>
<p> </p>
<p><strong>Förbundstränare</strong> – Är villiga att deltaga i något av landslagens verksamheter under året som ledare/coach eller tränare på läger.</p>
<p> </p>
<p><strong>Ideella stödpersoner</strong> – Är villiga att arrangera/boka någon resa, ansvara för resultatuppdateringar av hemsidor/media, ansvara för kommunikation till berörda spelare/klubbar, bistå med att sammanställa anmälningar eller på annat vara med som behjälplig på någon resa eller något läger.</p>
<p> </p>
<p>Intresserade tränare eller föräldrar/ledare som kan tänka sig hjälpa till i den framtida landslagsverksamheten kan redan nu anmäla sig till <a href="mailto:info@badminton.nu">info@badminton.nu</a>. Alla anmälningar uppskattas och är väldigt välkomna. Ni behövs om vi skall kunna ta nästa steg i utvecklingen.</p>
<p> </p>
<p><strong>Slutord</strong></p>
<p>Områden och frågor som vi försökt belysa enligt ovan kommer att lyftas till styrelsen för genomgång och beslut. Runt dessa beslut finns även ekonomiska äskanden till kommande års budget som VoIB anser nödvändiga för att kunna utveckla verksamheten som planerat.</p>
<p>Har du tankar eller synpunkter, tveka inte att redan nu skicka in dem till <a href="mailto:info@badminton.nu">info@badminton.nu</a>.</p>
<p> </p>
<p><span style="text-decoration: underline;">VoIB/</span></p>
<p>Karin Lundqvist, Malmö sammankallande, </p>
<p>Mats Svensson, Göteborg, ledamot</p>
<p>Magnus Flink, Jönköping, ledamot, </p>
<p>Rickard Magnusson, Malmö RIG-representant</p>
<p>Jonas Herrgårdh, ansvarig senior</p>
<p>Stefan Sjöö, Uppsala, styrelsen representant</p>
  
  <div class="text-gray-400"> Publicerad: 2014-04-29</div>
  

    </main>

</body>

</html>