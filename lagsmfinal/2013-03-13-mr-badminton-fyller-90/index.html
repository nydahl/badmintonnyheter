<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Mr Badminton fyller 90!</h1>
  <div class="mb-2 text-xl">På bilden Danne Andersson! Bilden tagen av Magnus Uggla!
  </div>
    <p>Danne Andersson, i många år för stora delar av idrotts-Sverige Mr Badminton, fyller 90 år den 15 mars. Antalet mästerskap som hans adepter vunnit kan räknas i hundratals och överträffas förmodligen endast av antalet anekdoter som han är inblandad i.</p>
<p> </p>
<p>Dannes insatser för Svensk badminton kan knappast övervärderas. Han har inte bara fostrat spelare som blivit världsstjärnor (tex bröderna Kurt och Sture Jonsson, Christine Magnusson och Peter Axelsson) utan han har också tagit fram ett stort antal personer som gjort och gör betydande ledargärningar för vår sport. Som exempel på det senare kan nämnas tex Jan-Olov Jakobsson och Jan Åhrberg. Fem av våra nuvarande sju styrelsemedlemmar är dessutom adepter till Danne.</p>
<p> </p>
<p>Danne var under 60-talet bl.a juniorlandslagskapten och senare den tidens motsvarighet till våra föreningsutvecklare. Han åkte runt i landet och delade med sig av sitt fantastiska engagemang. I början av 70-talet byggde Danne upp Täby IS (som sedermera blev Täby Badminton) till att bli landets dominerande förening på ungdomssidan.</p>
<p> </p>
<p>När vi träffade Danne i början av 70-talet var han huvudtränare i Täby IS, shopägare, drev cafeterian, ständigt i kontakt med kommunen och skolor för att missionera om vår fantastiska sport, mm mm. Med sin bakgrund inom boxningen var han mannen som införde fysisk träning och året runt träning i badminton. För oss är dock inte Dannes insatser inom badmintonsporten det som har gett djupast intryck eller präglat oss utan det är saker som att det är upp till varje individ att ta sitt ansvar inom gruppen och alltid göra sitt bästa. ”Det finns inga genvägar” var ofta återkommande ord från Danne.</p>
<p> </p>
<p>På fredag blir det fest på Guntorpsgatan 27 i Borgholm och vi har en föraning om vad det kommer att serveras för mat.</p>
<p> </p>
<p>Många grattis på 90-års dagen till söderkisen som älskar falukorv!</p>
<p> </p>
<p>// Eva Sjöö och Anders Mårtensson</p>
  
  <div class="text-gray-400"> Publicerad: 2013-03-13</div>
  

    </main>

</body>

</html>