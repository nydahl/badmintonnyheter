<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Parabadminton Education Course</h1>
  <div class="mb-2 text-xl">Fyra svenska tränare på plats i Holland för att utbilda sig till Parabadmintontränare.
  </div>
    <p>Texten är till största del hämtad från Fyrisfjäderns hemsida med deras godkännande och skribent var där Simon Fagerlund.</p>
<p> </p>
<p><strong>Reseberättelse – First BEC  (Badminton Europe) Para-badminton Education Course</strong></p>
<p>Nyligen avslutades den första utbildningen för para-badmintontränare som arrangerats i Europa.Badminton Sweden representerades av Simon Fagerlund och Felix Carlsten från Fyrisfjädern, Håkan Nilsson och Anton Lundén från Göteborg.</p>
<p><img style="display: block; margin-left: auto; margin-right: auto;" src="http://www2.idrottonline.se/ImageVaultFiles/id_632207/cf_100580/12380544_10153613110948387_2039059592_n.jpg" alt="BEC Course" /></p>
<p> </p>
<p><strong>Para-badminton?</strong></p>
<p>Para-badminton växer så det knakar runt om i världen. Att badminton är en sport för alla är något som vi alla från Uppsala kan skriva under på. Därför har det varit otroligt nyttigt och lärorikt att få träffa så många engagerade och drivna människor som runt om i Europa jobbar hårt för att ge alla chansen att få ta del av vår fantastiska sport.</p>
<p>Para-badminton är uppdelat i flera kategorier beroende på vilket fysiskt handikapp spelaren innehar. Något som framförallt fått para-badmintonrörelsen i världen att vakna ordentligt, är inkluderingen av sporten till 2020 års Paralympics i Tokyo. Badminton har även upptagits som sport till kommande Special Olympics där spelare med sociala funktionsnedsättningar deltar.</p>
<p> </p>
<p><strong>First BEC Para-badminton Education Course</strong></p>
<p>Mycket tack vare denna nya olympiska status och att flera badmintonförbund i Europa börjat ta Para-badminton på allvar, så har denna utbildning och konferens som gick av stapeln i helgen kunnat arrangeras. Badminton Europe, och de personer som ligger bakom arrangemanget, har gjort ett jättejobb med att organisera och planera hela helgen för att vi som deltagare skulle få ut så mycket som möjligt av utbildningen.</p>
<p>Helgen började med att jag och Felix reste från Arlanda till Schiphol i Amsterdam på fredag morgon, där möttes vi upp av Rudy som var en av de lokala arrangörerna och Badminton Europes representant på flygplatsen. Vi fick lunch och eftersom vi missat den chartrade buss som övriga deltagare tog till Veenendaal, fick vi skjuts av Rudy till hotellet där vi skulle spendera helgen.</p>
<p><img src="http://www2.idrottonline.se/ImageVaultFiles/id_632199/cf_100580/2015-12-11_15-42.jpg" alt="Lecture" /><br /><span><em>Föreläsning om Para-badminton och hur sporten ska utvecklas</em></span></p>
<p><span><em><br /></em><em><img src="http://www2.idrottonline.se/ImageVaultFiles/id_632292/cf_100580/SWE_1st_PBEC_Veenendaal.jpg" alt="Svenska delegationen" /><br /><em>Felix, Simon, Håkan och Anton - Deltagarna från Sverige<br />Photo: Tania Teoh Agerbak, BEC. </em></em></span></p>
<p><span><em><em><br /></em></em></span></p>
<p>Veenendaal ligger ungefär en timme från Amsterdam och är en liten stad, men där finns också en etablerad para-badmintonklubb. Hotellet och konferenslokalerna var väldigt bra och trots att vi var lite sena kom vi snabbt igång med diskussionerna tillsammans med övriga deltagare som redan anlänt. Totalt var det 46 deltagare från 23 länder där. På plats från Sverige var även Anton Lundén från Göteborgs BK, samt Håkan Nilsson som är pappa till Rikard Nilsson; Sveriges enda just nu tävlande para-badmintonspelare. Dag ett fortsatte med mycket gruppdiskussioner där vi fick berätta om hur det ser ut med para-badminton i vårt hemland, vi pratade en hel del med delegationen från Tyskland och Frankrike som har kommit otroligt mycket längre med sin para-badmintonsatsning. Redan under dessa första timmar sköljdes vi över med tankar, idéer och inspiration rörande vad vi behöver göra i Sverige för att bygga upp en struktur och vilka utmaningar som finns. Efter många givande diskussioner avrundandes dagen med middag och mingel på hotellet.</p>
<p><em><span><img src="http://www2.idrottonline.se/ImageVaultFiles/id_632200/cf_100580/2015-12-12_10-47.jpg" alt="Kaity and Richard" /><br />Kaity och Richard håller i föreläsningar om de olika klasserna.</span></em></p>
<p><em><span><br /></span></em></p>
<p>Dag två blev lång, vi gick upp redan vid 6.30 för att äta frukost och efter det bege oss med buss till sportcentret i Veenendaal. Där spenderades dagen med att gå igenom de olika klasserna inom para-badminton, prata om för- och nackdelar, jobba med övningar och prata mycket om exempel som våra instruktörer hade från sina respektive klubbar. Våra instruktörer Lyndon, Kaity och Richard kom från Wales, Skottland samt England och besatt väldigt mycket kunnande och erfarenhet när det kom till träning och fysiska handikapp. Vi fick under dagen testa att sitta i rullstol och spela rullstolsbadminton, det var otroligt svårt! Både jag och Felix hade ont i rygg och armar efteråt. Det tar otroligt mycket på kroppen, vilket verkligen visar vilka atleter rullstolsspelare är! Jag och Felix pratade mycket med Oren Avraham från Israel, han har amputerat ett ben men spelade i rullstol och var tidigare varit bland de bästa i världen i rullstolsbadminton. För några år sedan gjordes reglerna om och han fick fortsätta spela i en ny klass för stående med sin protes. Han gav oss mycket bra tips på hur man tränar och blir bra på rullstolsbadminton!</p>
<p><img src="http://www2.idrottonline.se/ImageVaultFiles/id_632202/cf_100580/2015-12-12_13-23.jpg" alt="Oren och Felix" /><br /><span><em>Oren försöker ge instruktioner till Felix</em></span></p>
<p><span><em><br /></em></span></p>
<p>Lördagen avslutades sedan återigen på hotellet med ytterligare föreläsningar och middag. Under samma kväll fick vi också chansen att prata lite mer med danska världsmästarinnan i klassen SU5, <strong><a href="https://www.facebook.com/Julie-Thrane-Danish-Para-badminton-Player-834423439998108/?fref=ts">Julie Thrane</a></strong>, och densamme från herrklassen, polske <strong><a href="https://www.facebook.com/Bart%C5%82omiej-Mr%C3%B3z-864702553578636/">Bartlomiej Mroz</a></strong>. Det var verkligen otroligt inspirerande att få prata med dem och höra om deras erfarenheter och om hur para-badminton har hjälpt dem överkomma hinder och problem som vardagen kan presentera. Julie sa också en sak som jag tycker är viktig att lyfta fram; ”Growing up with a disability was tough, as a teenager I was often doubting myself and I just wanted to fit in. But thanks to para-badminton and people around me here and on the circuit, I’ve become more confident and grown to love my disability. It has made me stronger and I am very thankful for everything this sport has given to me.” </p>
<p><img src="http://www2.idrottonline.se/ImageVaultFiles/id_632204/cf_100580/2015-12-12_15-09.jpg" alt="Bartlomiej" /><br /><span><em>Bartlomiej visar en övning för rullstolsburna under vår workshop</em></span></p>
<p><span><em><img src="http://www2.idrottonline.se/ImageVaultFiles/id_632283/cf_100580/Bart-_Felix-_Julie-_Simon.jpg" alt="Bart, Felix, Julie, Simon" /><br />Bart, Felix, Julie, Simon</em></span></p>
<p> </p>
<p>Och det är nog den här atmosfären och stämningen som finns inom para-badmintongemenskapen som är det allra starkaste intryck vi tar med oss från Nederländerna. Alla skojar, skrattar, förstår och har så otroligt roligt med badminton. Ute på tävlingarna spelar alla med olika förutsättningar, men trots detta har alla badminton som en gemensam förenande faktor. Detta kan ställas i ganska stark kontrast mot många andra sporter där allvaret, resultat, statistik och tävlandet ofta fördunklar glädjen som är så viktigt inom idrottsrörelsen Det är ju detta, som vi nu har chansen att ta del av, som allt egentligen borde handla om! </p>
<p><img src="http://www2.idrottonline.se/ImageVaultFiles/id_632205/cf_100580/2015-12-13_11-15.jpg" alt="Felix, Anton, Simon och Pasha" /><br /><span>Felix och Simon tillsammans med Anton och Pavel från Ryssland</span></p>
<p> </p>
<p>Sista dagen spenderades med att sammanfatta, byta kontaktuppgifter och lyssna på avslutande tankar från representanter från BEC och Badminton Nederländerna. Det kändes lite vemodigt och samtidigt så otroligt spännande att få sätta sig på flyget hem - vemodigt för att det kändes som att det fanns så mycket mer att lära och ta del av, men spännande för att vi nu vet vad som väntar den närmaste tiden här hemma. Nu jobbar vi vidare med para-badminton i Sverige och Uppsala och siktar på att göra det till något stort i Sverige – vi hoppas verkligen att du vill vara med på denna resa!</p>
<p> </p>
<p><em>Simon Fagerlund & Felix Carlsten<br />Veenendaal, 2015.12.11 – 2015.12.13</em></p>
<p><em><br /></em></p>
<p><em><img src="http://www2.idrottonline.se/ImageVaultFiles/id_632206/cf_100581/12362830_10153291531499646_2313259266701154824_o.jpg" alt="Course Participants" /><br /><br />Alla deltagare tillsammans med organisatörer<br />Photo credit: Badminton Europe </em></p>
  
  <div class="text-gray-400"> Publicerad: 2016-01-14</div>
  

    </main>

</body>

</html>