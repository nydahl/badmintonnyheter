<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Bra insats under Junior-VM!</h1>
  <div class="mb-2 text-xl">Sverige får med berömt godkänt. Vi har mött Team Manager Anne Forsell efter hemkomsten från Peru,
  </div>
    <p>Det är tisdag, solen tränger igenom de gråa tjocka molnen i Stockholm för första gången på flera dagar, då tyckte vi att det var dags att skriva ner vår summering för Junior-VM som gick i Peru, Lima bara för några veckor sedan.</p>
<p>Anne Forsell gör sitt första ritkiga mästerskap som Team Manager för ungdomslandslagen i badminton,, trots att hon har flera år av erfarenheter från bland annat simningen och parasport var detta en helt ny upplevelse för henne.</p>
<p><em>- Att göra sitt första mästerskap i badminton är kul, roligt och spännande. Men aldrig har jag varit med om maken på bristfällig organisationen från värdlandets Peru sida, det är under alla nivåer jag någonsin mött!</em></p>
<p> </p>
<p>Vi kommer in på frågan varför Sverige valde att åka till ett Junior-VM, framförallt när det var så lång bort som Peru när vi inte de senaste åren skickat några spelare. Anne skrattar till och svarar:</p>
<p>-<em> Är vi inte där de bästa är, så kommer vi aldrig nå våra mål att nå högsta internationella nivå, så är det bara. Dessutom fick vi bra stöttning från en sponsor samt internationella badmintonförbundet som gav oss ett bra bidrag till att åka. Men viktigast av allt var att vi har en stor trupp med talangfulla spelare som måste få möta högsta nivån på spel för att utvecklas yterliggare, och det tycker jag i och med denna resa att vi lyckats med. Vår målsättning var bland annat att klättra på rankingen över länder, och det har vi med råge lyckats med, att gå från 38 till 18 i världen är ett stort kliv!</em></p>
<p> </p>
<p><em><img src="http://iof1.idrottonline.se/link/873ddf6df6f2404caa7da91684f9f631.aspx?w=550&h=0" alt="IMG_6933" /><br /></em></p>
<p><em>Anne behandlar en skadad Elin Svensson.</em></p>
<p><em><br /></em></p>
<p>Anne berättar med stor passion och inlevelse från hennes intryck under tävlingen. Hon berättar om en bristfällig organisation, ett trafikkaos som får essingeleden i Stockholm att se ut som en bilfri landningsbana i jämförelse med "parkeringsplatserna" i Peru. Oron för risken att komma försent till matcher eller träningar fanns hela tiden.</p>
<p><em>- Någon gång kom helt enkelt inte vår transport, någon gång åkte transporten med spelarna i men vi ledare blev kvar, vilket gjorde att vi fick tränga in oss i Englands bil. Vi fick hjälpas åt!</em></p>
<p> </p>
<p><em><img src="http://iof1.idrottonline.se/link/ff318a36bd1e4cc6a8e76a6ffae08f3f.aspx?w=550&h=0" alt="IMG_6941" /><br /></em></p>
<p><em>Emma Karlsson lite nere efter en match</em></p>
<p> </p>
<p>Hon fortsätter om att berätta om vikten av denna erfarenhet från mästerskap för våra spelare men också våra ledare.</p>
<p><em> - Det syntes stundtals att vi saknar den här erfarenheten, framförallt i vår jämna match mot England där flera matcher står och väger och tillslut alltid vägde över till Englands fördel. </em></p>
<p>Samtidigt poängterar Anne att hon tycker verkligen spelarna presterat bra utifrån sina förmågor och att hon är stolt över lagets insats, både som lag men också i den individuella turneringen.</p>
<p><em>- Efter kvartsfinalerna i den individuella turneringen är det i princip bara asiater kvar, bortsett från någon enstaka engelsman och dansk.</em></p>
<p><em>- Europa, bortsett kanske från Danmark, är långt efter Asien i utvecklingen och vi har en del att ta igen om vi skall närma oss toppnationerna</em> fortsätter Anne.</p>
<p> </p>
<p><img src="http://iof1.idrottonline.se/link/5dae5df5c35842ce9ecb7d43ba20c21e.aspx?w=550&h=0" alt="IMG_6845" /></p>
<p><em>En glad Anne Forsell</em></p>
<p> </p>
<p>Anne ställde en fråga till en av spelarna gällande hur många sådana här tuffa matcher personen tidigare spelat. Svaret var givet och det var i princip noll. Från att ha spelat få eller inga matcher av denna kaliber till mellan 12-14 stentuffa matcher, både psykiskt och fysiskt är krävande.</p>
<p><strong>Vad anser du att vi bör göra annorlunda i fortsättningen Anne?</strong></p>
<p><em>- Klubbtränare måste ut på den internationella scenen i mycket större utsträckning, både för att följa sina egna spelare på plats och dess utveckling, men också för att se vad för motstånd som finns där ute. Dessutom måste vi i Sverige och landslagen och klubbarna göra bättre val när det gäller vilka tävlingar vi åker på, vi måste åka på tävlingar där nivån är hög <em>utifrån den enskilde spelarens nivå</em> och där matcherna gäller något, varje gång! Vi har inte råd med "mellantävlingar" för att klubben eller kompisen åker dit. </em><em>För att utvecklas behövs flera matcher under samma tävling så att både kropp och knopp belastas maximalt. Att tävla på för hög nivå där man åker ut tidigt eller för låg nivå där man vinner lätt, utvecklar inte! Det bevarar redan det man kan!</em></p>
<p><strong>Totalt sett, hur summerar du Junior-VM?</strong></p>
<p><em>-Spelarna gör det bra och skall ha mycket beröm! Det finns alltid förbättringspotential, tex innan och efter matcherna bör vi bli mer proffisionella med uppvärmning och nedvarvning. Att ha en fysio på plats (Sara Karttunen) var guld värt! Tyvärr räckte våra resurser bara till att ha Sara en vecka, hon hade behövts tidigare med tanke på Elins skada under lagspelet. Här bör vi ta fram resurser för att ha mer en fysio hela tiden.</em></p>
<p>- <em>Svensk badminton har något stort på gång, inte bara genom dessa fantastiska spelare och ledare, utan även underifrån, gör vi vår hemläxa bra och fortätter ett proffsionellt och strukturerat arbete så är vi på toppen snart avlutar Anne.</em></p>
<p><em><strong>Vi tackar Anne för hennes insats under Junior-VM! Vi tackar även förbundskaptenerna Peter Kapetz och Christer Andersson samt fysion Sara Karttunen. Stort tack också till Joel Aglinder och Stefan Sjöö (föräldrar på plats) till fina artiklar till oss i Sverige under hela turneringen!</strong></em></p>
<p> </p>
<p>Här kan du läsa alla artiklar under Junior-VM!</p>
<p><a href="http://iof1.idrottonline.se/svenskabadmintonforbundet/nyheter/badmintonsweden/braprestationerrackteinte/">Bra prestationer räckte inte</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/blandaddagforsvenskarnaiperu/">Blandad dag för svenskarna i Peru</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/hyfsadstartidenindividuellaturneringen/">Hyfsad start i den individuella turneringen</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/idagstartarjunior-vm-individuellt/">Idag startar den individuella turneringen!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/frankrikefortuffaisistalagmatchen/">Frankrike för tuffa i sista lagmatchen</a></p>
<p> </p>
<p><a target="_blank" href="http://iof1.idrottonline.se/svenskabadmintonforbundet/nyheter/badmintonsweden/festisydamerika-sverigeslogperu/">Fest i sydamerika - Sverige slog Peru!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/nyseger-ochnuarvitopp20ivarlden/">Ny seger- nu är vi topp 20 i världen!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/svensksegerinattmotslovenien/">Svensk seger mot Slovenien!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/rysaremotenglandifemakter/">Rysare mot England i fem akter</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/vantadforstavinst-mentuffareinatt/">Väntad första vinst!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/nuhallerviosskallamotisland/">Nu håller vi oss kalla mot Island!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/junior-vmstartaridag/">Junior-VM startar idag!</a></p>
<p> </p>
<p><a href="http://iof1.idrottonline.se/svenskabadmintonforbundet/nyheter/badmintonsweden/sverigeladdadeforvm/">Sverige laddade för VM!</a></p>
<p><em><br /></em></p>
  
  <div class="text-gray-400"> Publicerad: 2015-11-20</div>
  

    </main>

</body>

</html>