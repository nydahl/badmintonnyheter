<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport från regionsläger öst</h1>
  <div class="mb-2 text-xl">Regionsläger öst för U11- och U13-spelare hölls under helgen i Täby Racketcenter. Här följer en rapport från lägret från huvudansvarige Peter Axelsson.
  </div>
    <p>Klockan 12.00 på lördagen samlades 43 stycken laddade U11- och U13-spelare i Täby Racketcenter. Efter uppackning och lunch började första passet 13.45.</p>
<p>Första dagen ägnade vi mycket tid till teknikträning. Mycket fokus på grunder som rätt grepp vid olika slag, kaströrelsen vid forehandsslag från baslinjen, uppställning/teknik i dubbeldefensiv och vid nätet jobbade vi mycket med lyft, stoppar och vinklingar. Även fotarbete i singel hann vi med.</p>
<p>Vi var många tränare på lägret och de jobbade alla väldigt aktivt på banan med spelarna för att skapa en effektivare inlärning och bättre individualiserad träning.</p>
<p>Rekordvärmen utomhus som låg runt 30 grader gjorde drickapauserna extra viktiga. Ungdomarna visade gott mod och jobbade på jättebra i värmen.</p>
<p>Andra dagen fortsatte vi med mer teknikträning, men mer inriktat på dubbel med en hel del flackt spel där greppskiftningar, racketposition mellan slagen och korta racketrörelser är viktiga.</p>
<p>Även grundläggande taktik i dubbel med placeringar av servar och returer samt positioner och ansvarsområden efter dessa slag. Enklare rotationer från anfall till försvar och tvärtom gick vi också igenom och jobbade med.</p>
<p>Helt klart kändes det som att vi jobbade med rätt områden och dessa grundkvaliteter behövs det gnuggas mer på ute i klubbarna för att ungdomarna skall kunna komma vidare i sin utveckling.</p>
<p>Det är jättebra om fler hemmatränare från klubbarna kan vara med på dessa läger i framtiden.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/regionslager-ost-18-taby---2.jpg?w=538&h=297" height="297" width="538" /></p>
<p><em>Bild: Emil Johansson och Lucas Waltgård har teknikgenomgång.</em></p>
<p>Vi tackar alla deltagare för en kanonrolig helg och riktigt bra jobbat!</p>
<p>Glädjande att se är att vilan mellan passen oftast bestod av fritt spel på badmintonbanan. Glädje och gemenskap är minst lika viktigt som all kunskap. Vi hann även med lite brännboll ute i solskenet.</p>
<p>Lägret avslutades söndag 16.00</p>
<p>En imponerande tränarkår tog hand om dessa ungdomar:</p>
<p>Huvudtränare Mathias Wigardt, Täby och Mattias Borg, Påvelund.</p>
<p>Till sin hjälp hade de Gustav Strömvall, Emil Johansson och Lucas Waltgård från Täby och Anton Tjulin från Botkyrka.</p>
<p>Pernilla Ståhle, Ekerö, och Paniz Yousefi från Fyrisfjädern var medföljande hemmatränare</p>
<p> </p>
<p>Peter Axelsson</p>
<p>Huvudansvarig för lägret</p>
  
  <div class="text-gray-400"> Publicerad: 2018-06-04</div>
  

    </main>

</body>

</html>