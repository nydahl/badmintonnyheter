<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenska juniorer reser till Ryssland för JVM</h1>
  <div class="mb-2 text-xl">Måndagen den 30 september startar Junior-VM för lag i Kazan, Ryssland. Det svenska laget består av åtta spelare från fem olika klubbar och det sportsliga målet är att nå en topp-16 placering.
  </div>
    <p><em>Bild: Trollhättans Ludvig Petre Olsson är en av spelarna i det svenska laget i JVM.</em></p>
<p>Junior-VM för lag spelas 30 sep-5 okt och följs av det individuella JVM som spelas 6-10 okt. Turneringen är öppen för spelare födda 2001 eller senare och sammanlagt deltar 43 olika nationer i lagtävlingen. </p>
<p>Det svenska laget reser till Kazan på lördag och inleder tävlingen med match mot Frankrike måndag morgon svensk tid. Därefter följer matcher mot England (månd), Portugal (tisd) och Tjeckien (onsd). En lagmatch består av herrsingel, damsingel, herrdubbel, damdubbel och mixeddubbel.</p>
<p>Vi tog ett snack med sportchef <b>Jonas Herrgårdh</b> om hur han ser på turneringen och de svenska lagets förhoppningar med resan. </p>
<p><b>Hur är lagtävlingen i Junior-VM upplagd? </b></p>
<p>– Turneringen inleds med ett gruppspel där man möter fyra andra lag. Alla lag i gruppen går sedan vidare till olika slutspel. Ettorna i grupperna spelar om platserna 1-8, tvåorna i grupperna spelar om platserna 9-16 på samma sätt, o s v. Totalt kommer vi att spela fyra matcher i gruppen och sedan tre slutspelsmatcher om placeringar. </p>
<p><b>Hur ser du på de svenska lagets chanser i gruppen?</b></p>
<p>– Vi har hamnat i en tuff grupp där vi är rankade som lag nummer fyra (enbart Portugal är efter oss.) Vi bedömer att England är det starkaste laget i gruppen och det blir svårt att slå dem, men övriga lag ska vi ha chansen att utmana och vinna mot om vi presterar på en hög nivå.</p>
<p><b>Vad hoppas ni få ut av Junior-VM som helhet?</b></p>
<p>– Ett sportsligt mål för lagtävlingen är att bli placerade topp-16, det innebär att vi måste nå minst en andraplats i gruppen. I den individuella tävlingen är målet också att nå topp-16 placeringar. Det kommer att bli många bra matcher mot duktiga motståndare för spelarna. Det innebär att vi kan jobba med dem under många matcher och utvärdera hur de klarar pressade situationer, ta emot taktiska råd, om de är begränsade slagtekniskt, hur de klarar av intensiteten/tempot och på vilken nivå deras uthållighet och styrka befinner sig. Jag tycker att Junior-VM ger många svar inför en framtida seniorsatsning.</p>
<p><b>Vilka spelare ingår i truppen?</b></p>
<p>– Cecilia Wang, Edith Urell, Jessica Silvennoinen, Filip Karlborg, Gustav Björkler, Jakob Ekman, Joel Hansson och Ludvig Petre Olsson. Vi har ett väldigt ungt lag, där det finns många i laget som kommer att kunna delta på Junior-VM även år 2020 och 2021. För dem är det viktigt att vi samlar erfarenhet för att kunna prestera ännu bättre vid nästa VM eller EM.</p>
<p><b>Vilka övriga följer med?</b></p>
<p>– Jag och Tim Foo, förbundskapten för U19. Patrik Björkler är även med och kommer framförallt att arbeta med en analys om har andra länder jobbar med sin U19-verksamhet. Men han kommer även att hjälpa mig och Tim med lite olika uppgifter.</p>
<p><b>Hur länge blir ni borta? </b></p>
<p>– Vi blir borta i 14 dagar, vi reser på lördag 28/9 och kommer hem igen lördag den 12/10.</p>
<p><b>Vad sysselsätter man sig med i Kazan i två veckor, förutom matcher?</b></p>
<p>– Det är fullt upp med matcher, träning och möten för alla under lagspelet. Arrangören har en kulturell dag "Culture day" inplanerad efter lagspelet och då brukar arrangören visa upp landet/regionen och tanken är även att spelarna har en möjlighet att träffas i olika grupper. Det är även viktigt att vi ger spelarna en möjlighet att göra skolarbete, så att de inte hamnar alltför långt efter när de kommer hem. En spelare kommer även att göra ett prov i kemi under tiden i Kazan.</p>
<p><b>Kommer alla spelare att delta i den individuella tävlingen?</b></p>
<p>– Ja, alla spelare deltar i en eller två kategorier. Lottningen till den individuella tävlingen kommer först den 5 oktober. </p>
<p><b>Hur tycker du att "genrepet" såg ut i helgen i tävlingen Belgian Junior? </b></p>
<p>– Jag har stämt av med Tim Foo som var på plats och han tycker att det var ett bra genrep. Många spelare presterade bra och vi fick <a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/LagSM-final/Nyheter/BadmintonSweden/Nyhetsarkiv/LovandegenrepavdesvenskajuniorernaiBelgien/">en del fina resultat</a>. </p>
<p><b> Är laget till första matchen mot Frankrike på måndag ”klart”?  </b></p>
<p>– Nej, laget till första matchen tar vi ut först på söndagen. Laget till andra matchen mot England tar vi ut efter första matchen mot Frankrike.<br /><br /></p>
<hr />
<p>Här följer du lottning och resultat för lagtävlingen i Junior-VM: <a href="https://bwflive.tournamentsoftware.com/sport/matches.aspx?id=5491B5B6-60DA-4722-BC8C-80D22D1BD424">JRTEAMS</a></p>
<p><a href="https://bwflive.tournamentsoftware.com/sport/matches.aspx?id=5491B5B6-60DA-4722-BC8C-80D22D1BD424"></a>Matcherna i turneringen visas på BWF:s You tube- kanal: <a href="https://www.youtube.com/watch?v=xaPS2V6kKpg">BWFYouTube</a></p>
  
  <div class="text-gray-400"> Publicerad: 2019-09-26</div>
  

    </main>

</body>

</html>