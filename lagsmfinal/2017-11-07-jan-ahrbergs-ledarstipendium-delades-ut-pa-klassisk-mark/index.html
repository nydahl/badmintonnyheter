<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Jan Åhrbergs ledarstipendium delades ut på klassisk mark</h1>
  <div class="mb-2 text-xl">Under måndagen fick Kristin Evernäs motta diplom och blommor vid en ceremoni på Borgen i Uppsala – den plats där stipendiets grundare Jan Åhrberg en dag inledde sin badmintonbana.
  </div>
    <p>Till den intima men högtidliga lunchen för att dela ut Jan Åhrbergs ledarstipendium var åtta personer inklusive stipendiaten själv inbjudna. På plats var stipendiets grundare Jan Åhrberg med fru Ingrid, stipendiekommittén bestående av Åsa Strindlund, Elisabeth Bademo och PG Fahlström, Mia Lekberg i egenskap av ordförande för stipendiatens förening, förbundets kommunikatör Martin Ridderstolpe för dokumentation och förstås huvudpersonen och stipendiaten Kristin Evernäs.</p>
<p>Lunchen inleddes med ett välkomnande och därefter tog Jan Åhrberg till orda för att berätta mer om bakgrunden till stipendiet. Anledningen till att ceremonin äger rum på Borgen i Uppsala är att det var här hans egen badmintonkarriär startade. För drygt 50 år sedan testade den då 16-årige Jan på badminton uppe i husets gymnastiksal. Resten är som man brukar säga historia. Jan Åhrberg var med och grundade Fyrisfjädern och kom senare att arbeta inom Badmintonförbundet i över 40 år. Han har även haft uppdrag inom Badminton Europe och fått BWF:s utmärkelse Lifetime Achievement Award.</p>
<p>2016 donerade Jan en stor summa pengar till det som blev Jan Åhrbergs Ledarstipendium.</p>
<p>− Vanligtvis brukar man skänka pengar efter sin död, men jag var så egoistisk att jag helt enkelt ville vara med och uppleva de här ceremonierna själv också, berättade Jan med den vanliga glimten i ögat.</p>
<p>Dagens huvudperson Kristin Evernäs berättade om sin badmintonkarriär där hon gått från lysande juniorspelare med många SM-tecken till att lägga racket på hyllan för att senare återvända till sporten som engagerad och omtyckt tränare.</p>
<p>Kristin beskrev också närmare den inspirationsresa till Danmark som hon planerar att göra med delar av stipendiesumman.</p>
<p>Även PG Fahlström och Elisabeth Bademo tog tillfället i akt och berättade personliga historier om deras minnen av Kristin genom åren. PG berättade om tiden då han var U-förbundskapten för Kristin och Elisabeth berättade om sin relation till Kristin som badmintonförälder. Det som förenade historierna var framförallt Kristins närvaro och energi.</p>
<p>Lunchen bjöd även på givande diskussioner om bland annat ungdomstävlingar, elitsatsning och tränarskap inom badmintonsporten.</p>
<p>− Det känns personligt men samtidigt väldigt högtidligt att få ta emot stipendiet i ett slutet sällskap på det här sättet, sa en tacksam och rörd Kristin Evernäs under ceremonin.</p>
<p><a href="http://www.badminton.nu/Nyheter/BadmintonSweden/kristinfarjanahrbergsledarstipendium/">Här kan du läsa mer om Kristin Evernäs i en artikel som publicerades i samband med att stipendiaten blev offentlig.</a></p>
<p><a href="http://www.badminton.nu/forforeningen/SvenskaBadmintonfonden/ansokanriktlinjerochregler/">Klicka här om du vill veta mer om Jan Åhrbergs Ledarstipendium och hur du ansöker.</a></p>
<p>Nästa sökperiod för stipendiet är 1 januari – 31 mars 2018.</p>
  
  <div class="text-gray-400"> Publicerad: 2017-11-07</div>
  

    </main>

</body>

</html>