<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Coach Level 1-utbildare på väg mot expertstatus</h1>
  <div class="mb-2 text-xl">Jens Eriksson, Ola Molin och Thomas Csiffary deltog i helgen i Badminton Europes expertutbildning för Coach Level 1 i Baku, Azerbaijan.
  </div>
    <p>För att utbilda fler europeiska tränare till expertnivå inom Coach Level 1 arrangerade Badminton Europe i helgen en kurs för kvalificerade deltagare i Baku, Azerbaijan. I gott sällskap av bland andra Xu Huaiwen, flerfaldig EM- och VM-medaljör i damsingel, erhöll Jens Eriksson, Ola Molin och Thomas Csiffary Tutorcertifikat för Level 1. Tutor motsvarar svenskans tränarutbildare, kursinstruktör. För att uppnå den högsta rangen av utbildare i BWF:s struktur, expertnivån, återstår godkänd praktik under en utbildningshelg. Som experter är de sen behöriga att hålla tutorutbildningar för Level 1 i Sverige eller internationellt. Det vill säga, de får då utbilda kursinstruktörer för Coach Level 1.  </p>
<p>Utbildningen i Baku var som väntat mycket intensiv och följde Badminton Europes vanliga upplägg med undervisning fredag och lördag kl 09-17:30 med efterföljande gemensam middag fram till kl 22, och avslutning söndag lunch. Kursens fokus låg på att planera och leda övningar på banan, där såväl det praktiska genomförandet som förmågan att ge relevant feedback bedömdes.</p>
<p><b>Tutorutbildning Coach Level 1 i Stockholm </b></p>
<p>Redan 18-19 februari kommer Jens och Thomas att praktisera under Mike Woodward, som håller en tutorutbildning i Enskede Rackethall. Mike Woodward, England, är en välmeriterad tränare och utbildare, bl a huvudförfattare till BWF:s utbildningsmaterial för Coach Level 1, 2 och 3.</p>
<p>I denna tutorutbildning deltar följande tränare: Lars Sologub, Boxiao Pan, Max Fonseca, Peter Granberg, Maria Jönsson, Alexander Böök, Simon Erlandsson, Eric Bojesson, Sören Norell, Mathias Wigart, Veronica Österlund och Kristin Evernäs. Godkända tutors kan, förutom att leda tränarutbildningar, avancera direkt till Coach Level 2-utbildning.</p>
<p><b>Tränarutbildning Coach Level 1, Del 2</b></p>
<p>Parallellt med ovan nämnda tutorkurs i Enskede Rackethall 18-19 februari hålls den avslutande delen av Coach Level 1, som inleddes i oktober. Thomas Aidehag är kursledare tillsammans med Helen Ward, England och har följande kandidater: Kenneth Pettersson, Per Sundeck, Patrik Semelius, Robin Lundgren, Christopher Ray, Jorun Falch, Viggo Warebring, Jonathan Schoultz, Nora Svensson, Pernilla Karlsson och Paniz Yousefi Salkadeh.</p>
<p>Nästa möjlighet att gå tränarutbildningen Coach Level 1 är i Göteborg med start 4-5 mars och efterföljande Del 2 helgen 6-7 maj. <a href="http://iof1.idrottonline.se/globalassets/asvenska-badmintonforbundet/autbildning/sasongen-20162017/dokument/inbjudan-coach-level-1-del-1-4-5-mars-2017-version-170222.pdf">Inbjudan finner du här.</a></p>
<p>Länk till säsongens utbildningar finner du <a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/gammaltarkivas/utbildningar20172018/">här</a>.</p>
<p>Vill du veta mer eller är intresserad av att delta i eller arrangera tränarutbildning? Vänd dig till <a href="mailto:asa.strindlund@badminton.nu">Utbildningsansvarig</a>.</p>
<p><img alt="Jens Ola" src="http://iof1.idrottonline.se/globalassets/asvenska-badmintonforbundet/autbildning/sasongen-20162017/bilder/expertutbildning-baku-2017/jens-ola-mindre.jpg?w=500&h=331" height="331" width="500" /></p>
<p><em> Jens Eriksson och Ola Molin under ett teoripass.</em></p>
<p><img alt="Xu Thomas" src="http://iof1.idrottonline.se/globalassets/asvenska-badmintonforbundet/autbildning/sasongen-20162017/bilder/expertutbildning-baku-2017/xu-thomas-mindre.jpg?w=500&h=388" height="388" width="500" /></p>
<p><em> Thomas Csiffary och Xu Huaiwen på banan.</em></p>
<p><img alt="Halvcirkel" src="http://iof1.idrottonline.se/globalassets/asvenska-badmintonforbundet/autbildning/sasongen-20162017/bilder/expertutbildning-baku-2017/halvcirkel-mindre1.jpg?w=500&h=331" height="331" width="500" /></p>
<p><em>Deltagarna i Baku, medurs nedifrån vänster: Ola Molin, Sverige, Eva Peralvarez, Spanien, Jens Eriksson, Sverige, Vlada Cherniavskaya, Vitryssland, Tom Causer, Nordirland, Xu Huaiwen, Tyskland, Jeroen van Dijk, Badminton Europe, Thomas Csiffary, Sverige.</em></p>
<p>Ola Molin erfor att det inte är nödvändigt att ta med resväska till långväga uppdrag. (M)Olin, som han kallades, fick nämligen låna kläder av Badminton Europes lagom store kursansvarige, Jeroen van Dijk, då bagaget inte behagade dyka upp förrän vid återresan söndag eftermiddag. Thomas Csiffary, som deltog i en Shuttle Time-utbildning i Wien förra året, tycker det är utmanande och väldigt roligt att som tränare få ta del av Badminton Europes kursutbud. <a href="https://www.facebook.com/fyrisfjadern/?fref=ts">Här</a> berättar Jens Eriksson lite om kursen, från Fyrisfjäderns facebookintervju i måndags. (Kräver att du loggar in på facebook, alt går via facebook-loggan uppe i högerspalten).</p>
  
  <div class="text-gray-400"> Publicerad: 2017-02-01</div>
  

    </main>

</body>

</html>