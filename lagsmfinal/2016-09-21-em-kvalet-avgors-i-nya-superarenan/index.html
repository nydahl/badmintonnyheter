<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">EM-kvalet avgörs i nya superarenan</h1>
  <div class="mb-2 text-xl">EM-kvalet den 11-13 november i Uppsala får en härlig inramning. Spelplats blir den splitternya IFU Arena.
  </div>
    <p>IFU Arena invigdes så sent som den 18 august i år, och ägs av Upsala IF friidrott och de 17 föreningar som tilllsammans utgör Uppsala Innebandyallians.</p>
<p>Här finns moderna planer för innebandy, basket och friidrott. Här finns läktare för tusentals åskådare, liksom VIP-lounger, restaurang, café, butik och konferensrum.</p>
<p>IFU Arena blir nu också spelplats för Sveriges badmintonlandslag när de ska kvalspela till EM. I Sveriges grupp ingår Finland, Portugal och Slovakien, och hela kvalgruppen spelar sina matcher den 11-13 november, fredag till och med söndag. Sveriges matcher spelas fredag kväll och på dagtid lördag och söndag.</p>
<p>Förbundskapten Jonas Herrgårdh är lyrisk över möjligheten att få spela EM-kvalet i IFU Arena.</p>
<p><i>–</i> För oss är det fantastiskt att kunna få visa upp vår publikvänliga sport i en arena där folk kan trivas och dessutom få bra överblick. Att kunna se badminton från en loge har aldrig tidigare skett i Sverige så det här är verkligen en möjlighet för vår sport att visa upp sig, säger han.</p>
<p>IFU Arenas VD Tomas Grönberg är också nöjd med att kunna bjuda på elitbadminton.</p>
<p>– Vi är mycket glada åt att få ännu ett stort internationellt evenemang redan under arenans första månader, säger han. Vi har redan haft en EM-kvalmatch i basket, och det är fantastiskt att vi fått förmånen att arrangera internationella tävlingar i sådana sporter trots att arenan egentligen är byggd för innebandy och friidrott. Kul!</p>
<p> </p>
  
  <div class="text-gray-400"> Publicerad: 2016-09-21</div>
  

    </main>

</body>

</html>