<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat omgång 1-3 i Junior-VM</h1>
  <div class="mb-2 text-xl">Ingen svensk spelare/par klarade sig vidare efter 3:e omgången och spel på onsdagen. Det fanns chanser till vinster för några av spelarna/paren men marginalerna var inte på Sveriges sida och vissa av spelarna kom inte upp till den nivå som krävdes.
  </div>
    <p>Förhållandena var de samma när den individuella tävlingen startade på måndagen. Hög luftfuktighet och mycket medvind på ena sidan, samt en process med ibland för tidig samling och väntan i en ganska kall korridor för inmarsch till matchen.</p>
<p>Singelspelarna var först ut under måndagen. Colin Hammarberg vann sin första match mot en spelare från Maldiverna utan problem. I Colins andra match blev det svårare mot Ruishen Jethro Tan från Singapore. I en mycket jämn match förlorade Colin med 20-22, 21-16, 19-21. Colin spelade på en hög nivå, men saknade lite variation i sitt spel och det utnyttjade Tan i servreturer och kontringsspel.</p>
<p>Oskar Svensson mötte i andra omgången Uriel Canjura Artiga från El Salvador. Oskar försökte hitta sina slag, men det blev för många enkla fel och ingen trygghet i spelet, det saknades en riktigt plan/strategi för hur han ska lägga upp sitt spel. Förlust med 17-21, 20-22. Det syns att Oskar har haft problem de sista fyra månaderna före VM, med sjukdomar och inga tävlingar.</p>
<p>Ashwathi Pillai vann sin andra omgång mot en spelare från Algeriet utan problem med 21-13, 21-4. I tredje omgången var det match mot sjundeseedade Asuka Takahashi från Japan. Ashwathi hade problem i första set med för många egna misstag och tempot, förlust med 7-21. I andra set blev det mycket bättre och Ashwathi utmanar japanskan på ett bra sätt i duellerna, tyvärr räckte det inte riktigt till och det blir 17-21 i andra set mot en bra motståndare.</p>
<p>Ella Söderström som varit sjuk under stora delar av resan, och har inte haft möjligheter till en bra förberedelse. Ella mötte Yeung Pui Lam från Hong Kong i andra omgången. Ella startade bra med vinst i första set med 21-12 och hade chansen att stänga matchen i andra set. Huvudet ville, men kroppen var inte tillräckligt frisk och det blev förlust med 18-21. I tredje tappade Ella fart och variation och setet slutade 12-21.</p>
<p>I mixeden började Carl Harrbacka/Tilda Sjöö bra i första omgången med en vinst mot ett bra par, Ngyyen Hai Dang/Thi Anh Thu Vu, från Vietnam. Två vänsterhänta motståndare är det inte så ofta man möter och det medför taktiska ändringar och placeringar av slagen. Bra skärpa och attityd i slutet på seten och vinst med 23-21, 23-21. I andra matchen i mixed och tredje matchen för dagen kl. 23:10 på kvällen spelade de mot Wei Jie Chia/Wan Win NG från Malaysia. Det fanns inte så mycket information på förhand, mer än att killen är Malaysias bästa i singel född 2000. Paret från Malaysia överraskade i början och spelade på hög nivå. Det tog ett tag för Calle/Tilda att komma igång och våga utmana och kliva fram i banan, för att undvika att lyfta och spela defensivt. Förlust i två set med 15-21, 17-21. </p>
<p>I herrdubbeln var det i andra omgången för Carl Harrbacka/Adam Gozzi luriga motståndare i form av Weeraphat Phakjarung/Panthorn Saengvanich från Thailand. Jämnt i första set och lite problem med placering av slagen och förflyttningar, knapp förlust med 21-23. Bra inställning efter setförlusten och Carl/Adam tog över, dominerade och vann med 21-12. Fortsatt bra spel i tredje och ledning med 13-8 och 15-11, men de började utmana fel i det flacka spelet och blev även lite försiktiga och gick inte fullt ut för poängen. Thailändarna kom ikapp till 16-16 och vann sedan setet med 21-18. Jobbig förlust när spelet finns där, men alltför ojämn nivå på prestationen.</p>
<p>I damdubbel mötte Tilda Sjöö/Ashwathi Pillai det ryska paret Elena Filippova/Anastasiia Pustikskaia. Bra start och fint spel, vinst i första med 21-14. I andra blev det längre dueller och inte så enkelt för Tilda att komma in på halvdistans och sätta press på motståndarna. Underläge 18-20 vänds till 21-20 och matchboll, men Tilda/Ashwathi tappade setet med 21-23. I tredje spelade det ryska paret bra och gav inte bort många enkla poäng, de vann med 21-15.</p>
<p><em>Bild:  Han Yue, KinaGayle Alleyne Badmintophoto</em></p>
<p>Länk till lottning och resultat: <a href="https://bwf.tournamentsoftware.com/sport/draws.aspx?id=1EB05F2B-40D6-456F-8DD8-D91F0EA12DE7" target="_blank">VMIND</a></p>
<p>Det kommer att streamas från 4 banor länk: <a href="https://livestreaming.djarumbadminton.com/#!/" target="_blank">DJARUMSTREAMING</a></p>
<p><strong>Sammanfattning</strong></p>
<p>Jag kan inte riktigt vara nöjd med spelarnas prestationer i den individuella tävlingen. Vi har spelnivån för att vinna några av de jämna matcher vi förlorar i tre set. Det är ibland små marginaler som avgör, och att vi inte kan hålla vår spelnivå tillräckligt långa stunder. Vi måste bli bättre med vår attityd och inte deppa för mycket för enskilda misstag och kunna variera vårt spel mer.</p>
<p>Om vi ska kunna utmana de bästa spelarna, kan vi enbart göra det genom att lära oss att spela smart och ha hög kvalité i träning, med tillräcklig nivå som krävs i slagteknik, fotarbete, uthållighet, styrka och snabbhet, så att vi kan spela med och få möjligheter till dueller i matcherna. Vi kommer aldrig att kunna få mer träningstimmar totalt sett än spelarna från Asien och inte heller den konkurrenssituation och de sparringmöjligheter som de har.</p>
<p>Vi hade lite större förhoppningar efter lagtävlingen, men totalt sett har de flesta spelarna presterat bra på Junior-VM. En del av spelarna (Colin, Oskar, Tilda, Olivia, Ashwathi) kan förhoppningsvis ta med sig bra erfarenheter från detta VM till Junior-EM och Junior-VM år 2018. De spelare som är födda 1999 (Calle, Adam och Ella) får nu förbereda sig för sig för att bli seniorer januari 2018.</p>
<p>Text: Jonas Herrgårdh, Sportchef (coach Junior VM)</p>
  
  <div class="text-gray-400"> Publicerad: 2017-10-18</div>
  

    </main>

</body>

</html>