<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar(7)</h1>
    <p><b>Styrelsen informerar</b></p>
<p>Sittande styrelse har haft årets sista möte i Stockholm under dagarna två. Fokus för mötet var kommande förbundsmöte och därtill hörande verksamhetskonferens.</p>
<p><b>Årsmöte och verksamhetskonferens</b></p>
<p>Styrelsen har arbetat igenom inkomna motioner och lagt de propositioner som styrelsen beslutat lämna till årsmötet. Från styrelsens sida läggs en proposition om förändring av sanktions- licensavgifter och en proposition om sponsorpolicy. Motionerna har sedan tidigare presenterats och styrelsen yttrande om motionerna har också lagts ut i samband med årsmöteshandlingarna.</p>
<p>Styrelsen har även arbetat igenom den verksamhetsinriktning som kommer föredras årsmötet efter den input som inkommit från Badmintonsverige. Tillsammans med Verksamhetsinriktningen har även en handlingsplan framtagits för kommande två år som blir basen i kommande styrelses arbete under förutsättning att framtagen verksamhetsinriktningen tas av årsmötet.</p>
<p>Styrelsen har arbetat igenom det slutliga förslaget till budget som kommer framläggas för årsmötet och har även stängt bokslutet för föregående år i paritet med de prognoser som tidigare rapporterats, dvs med ett resultat i närheten av 0, dvs i paritet med antagen budget för 2015/2016.</p>
<p>Styrelsen har vidare arbetat igenom verksamhetskonferensen och dess innehåll. Styrelsen hoppas vi arbetat fram ett intressant och innehållsrikt program så att många väljer att komma till konferensen. Innehållet kommer behandla många delar av Badminton Swedens viktiga arbete och för många blir detta en möjlighet att för första gången möta vår nye utvecklingschef, Hans Brehnfors som kommer ansvara för stora delar av konferensen.</p>
<p><b>Veteran VM rapport</b></p>
<p>Vidare fick styrelsen ta del av den digra slutrapporten från Veteran VM som nu är färdigställd. Denna kommer att läggas ut på hemsidan snart så att alla kan få ta del av innehållet i denna.</p>
<p><b>Landslagsorganisationen</b></p>
<p>Styrelsen har jobbat vidare med den framtida landslagsorganisationen och hur den bör se ut. Det kommer finnas behov av förändringar då nuvarande FK seniors kontrakt går ut vid årskiftet, då vi just nu saknar stöttning från SOK och då vi under kommande år skall sätta den nya ungdomsorganisationen med de nya förutsättningar som uppstår i de villkor som satts för våra nya RIG orter. Mer information kommer i frågan snarast möjligt.</p>
<p> <b>Utbildning</b></p>
<p>Styrelsen har beslutat att göra en intern justering av styrelseledamöters  ansvarsområdet för utbildning och Elisabeth Bademo har tagit över detta ansvarsområde fram till årsmötet.</p>
<p><b>Utländska lag i SBL</b></p>
<p>Under våren har det funnits en diskussion om möjligheten att ta in utländska lag i SBL. Styrelsen har beslutat att ev beslut gällande detta är av högsta strategiska karaktär och beslut i frågan skall som lägsta instans fattas av styrelsen.</p>
<p> </p>
<p>Avslutningsvis avtackades Erika Borgstedt och Mats Tibbelin av övriga styrelsekollegor för sin tid i styrelsen. Bägge har avböjt fortsättning i styrelsearbetet.</p>
<p> </p>
  
  <div class="text-gray-400"> Publicerad: 2016-09-18</div>
  

    </main>

</body>

</html>