<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Jacob blev tungan på vågen i jämn match</h1>
  <div class="mb-2 text-xl">Jacob Nilsson blev matchhjälte när Aura bortabesegrade Carlskrona. Jacob vann kvällens sista match, herrsingel 2, mot Linus Conrad och fastställde slutresultatet 4-3 till bortalaget.
  </div>
    <p>Det var dessutom Jacobs andra matchvinst för kvällen. Dessförinnan hade han i par med Filip Myhrén vunnit herrdubbel 2 mot hemmaparet Martin Blom/Linus Conrad. Hemmalaget vann där första set, men sedan dominerade Aura-paret resten av matchen och vann golden set med klara 11-2.</p>
<p> </p>
<p>Likadant såg det ut i damdubbeln, fast omvänt. Hemmalagets Emelie Lennartsson/Frida Mattsson förlorade knappt första set med 22-24 mot Jennie Carlsson/Seydi Aktan, men dominerade sedan resten av matchen och vann också i golden med 11-2.</p>
<p> </p>
<p>Dessförinnan hade Auras Petter Yngvesson/Jonathan Nordh vunnit den jämna förstadubbeln mot Magnus Sahlberg/Dennis von Dahn och ställningen var 2-1 till gästerna. Den ledningen kvitterades dock när Magnus Sahlberg, efter en tveksam inledning, kontrollerade herrsingel 1 och vann i två raka set mot Petter Yngvesson.</p>
<p> </p>
<p>Auras Jennie Carlsson förlorade förra året damsingeln mot Frida Mattsson i Carlskrona och att hon var revanschsugen märktes, samtidigt som Mattsson gjorde ett bedrövligt första set. Andra blev siffermässigt jämnare men Jennies seger kändes aldrig vara i fara. Hemmalaget kvitterade dock omgående till 3-3 efter att Lennartsson/von Dahn pulveriserat Aktan/Nordh i mixeddubbeln. Därmed var herrsingel 2 direkt avgörande och Jacob Nilsson var storfavorit mot Linus Conrad som numera satsar mest på dubbel. En bra kämpainsats av Conrad räckte inte, Nilsson var för stark.</p>
<p> </p>
<p>-Vi hade räknat med två poäng, men det var på förhand flera matcher som kunde sluta hur som helst och vi får vara glada för den poäng vi fick, sa Carlskronas Martin Blom som den här kvällen saknade veteranen Jan-Erik Antonsson i laget.</p>
<p> </p>
<p>Av Mikael Svensson  </p>
<p> </p>
  
  <div class="text-gray-400"> Publicerad: 2011-10-05</div>
  

    </main>

</body>

</html>