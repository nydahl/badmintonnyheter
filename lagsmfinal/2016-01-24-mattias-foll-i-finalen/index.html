<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Mattias föll i finalen</h1>
  <div class="mb-2 text-xl">Det blev sju segermatcher i rad för Mattias Borg i Swedish Masters. Men i finalen föll han. Den danske supertalangen Anders Antonsen blev för svår. Antonsen vann med 21-12, 21-10. (Uppdaterad version)
  </div>
    <p>Mattias Borg har haft några fantastiska dagar i Fyrishov i Uppsala. Först vann han tre matcher i kvalet i torsdag, och sedan fyra matcher i huvudturneringen. Men i finalen blev Anders Antonsen, som i går slog Henri Hurskainen i semifinalen, för svår.</p>
<p>18-årige Antonsen, som många tror ska bli Danmarks nye Viktor Axelsen,  låg högt vid nätet från början och kontrollerade banan suveränt. Mattias blev för defensiv och hängde inte med när tempot ökade.</p>
<p>- I dag var han helt enkelt för bra. Han kändes stark, fick styra spelet från början, och jag var seg och kom efter direkt, säger Mattias.</p>
<p>Vad skulle du behöva förbättra för att rå på honom?</p>
<p>- Bättre tempoväxlingar och mer variation i offensiven är något jag strävar efter. Och att jag blir starkare från bakplan.</p>
<p>Men Mattias är inte alltför besviken över finalförlusten.</p>
<p>- Nej, jag är klart nöjd med dagarna och finalplatsen. Jag har spelat riktigt bra och det har varit så roligt att spela på hemmaplan med allt stöd i ryggen, säger han.</p>
<p>Han ser redan fram emot fler tävlingar. Redan i morgon måndag är det seriespel, sedan är det inte långt till Senior-SM och därefter Lag-EM för herrar i Ryssland.</p>
<p>Även förbundskaptenen Jonas Herrgårdh är nöjd med Mattias Borgs spel under veckan i Uppsala.</p>
<p>- Han har spelat taktiskt och tekniskt bra, vunnnit sju matcher och tagit sig ända till final. Det är viktigt för framtiden. Mattias får mer självförtroende och det visar honom också att vi är på rätt väg med träningen, säger Jonas.</p>
<p>- I dag i finalen räckte det dock inte. Mattias gör ett gott försök i början, men tappar sedan när han märker hur stark Anders är.</p>
<p>Vilka svenska spelare, förutom Mattias, skulle du vilja ge ett klart plus?</p>
<p>- Henri naturligtvis för hans semifinalplats, men även Daniel Ojaäär i herrsingel, Emma Karlsson i damsingel, och Filip Myhrén/Emma Wengberg i mixed.</p>
<p>- Generellt var det här en positiv tävling för svensk badminton. Många spelade på toppen av sin förmåga, några överraskade. Det är viktigt för framtiden, säger Jonas Herrgårdh. </p>
<p> </p>
<p><strong>Övriga finalresultat:</strong></p>
<p>DS: Karin Schnaase - Olga Konon 21-16, 20-22, 21-19.</p>
<p>En heltysk uppgörelse där båda verkligen ville vinna. En OS-plats för Tyskland  ligger i potten, och det lär bli tufft i många tävlingar framöver mellan dessa både. </p>
<p>WD: Maiken Fruergaard/Sara Thygesen (Danmark) - Samantha Barning/Iris Tabeling (Holland) 21-19, 21-17.</p>
<p>Det danska paret var seedat fyra i tävlingen, men har varit ohotat rätt igenom alla matcher. Klara tvåsetssegrar hela vägen.</p>
<p>XD: Robert Mateusiak/Nadiezda Zieba (Polen) - Mathias Christiansen/Lena Grebak (Danmark) 21-10, 21-13.</p>
<p>Det polska paret har varit mycket säkert genom hela turneringen och vann enkelt i finalen.</p>
<p>MD: Mathias Christiansen/David Daugaard - Kim Astrup/Anders Skaarup Rasmusen 21-19, 21-23, 21-19.</p>
<p>En välspelad final mellan två starka danska par. Och en överraskande vinst för Christiansen/Daugaard, som är rankade 46 i världen, att jämföra med Astrup/Rasmusen som är rankade på plats 25. </p>
<p> </p>
<p>Ni som inte har haft möjlighet att se några matcher kan ta chansen via Youtube. Alla matcher har livesänts på webb-TV.</p>
<p><a href="https://www.youtube.com/watch?v=Fl_SVBKfg-o" target="_blank">Här är länken till sändningarna.</a></p>
<p>Seedning, lottning och resultat är också lätta att hitta till.</p>
<p><a target="_blank" href="http://www.tournamentsoftware.com/sport/tournament.aspx?id=A6189AA6-D097-49B9-B158-A84E7343EEC7">Länk till resultaten.</a></p>
<p><a target="_blank" href="http://swedishmasters.com/">Här går du vidare tilll Swedish Masters egen sajt.</a></p>
  
  <div class="text-gray-400"> Publicerad: 2016-01-24</div>
  

    </main>

</body>

</html>