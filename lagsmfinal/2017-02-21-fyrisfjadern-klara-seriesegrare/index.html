<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyrisfjädern klara seriesegrare</h1>
  <div class="mb-2 text-xl">Fyrisfjädern vann toppmötet mot Täby med klara 5-1. Medan Halmstad vann en rysare mot Skogås med 4-3. Men trots det kan Skogås snuva Täby på andraplatsen. Det avgörs när de båda lagen möts den 27 februari.
  </div>
    <div>
<p>Säsongens SBL är jämnare och mer spännande än på länge. På tisdagskvällen spelades två mycket avgörande matcher i Mellanserie A.</p>
<p>Täby hade förhoppningen om att på hemmaplan kunna besegra Fyrisfjädern och därmed kunna vinna Mellanserie A. Men så blev det inte. Matchen Täby - Fyrisfjädern slutade 1-5, och Fyrisfjäderns seger var aldrig hotad.</p>
<p>Tyvärr fick Täbys landslagspar Clara Nistad/Emma Wengberg ge upp damdubbeln efter 1-2 i set på grund av att Clara blivit skadad. Eftersom Clara också var uppsatt i singel betydde det 0-2 i matcher.</p>
<p>När sedan Henri Hurskainen vann en femsetare mot Täbys Hermansah, och Mattias Borg slog Mathias Wigarth i tre raka set var matchen avgjord. Enda vinsten tog Täby i herrdubbel.</p>
<p>Det betyder att Fyrisfjädern vinner Mellanserie A med tio poäng, och är klara för semifinal i slutspelet.</p>
<p>I den andra matchen på tisdagskvällen fick Halmstad revansch mot Skogås för nederlaget i grundserien. Men det satt långt inne. Matchen avgjordes i Golden set där Halmstads danska Sofie Holmboe Dahl vann med 11-3 mot sin landsmanninna Irina Andersen. </p>
<p>De båda möttes också i en dramatisk damsingel. Även där vann Sofie efter en riktig maratonmatch med 11-10 i femte och avgörande set. Felix Burestedt visade också hur viktig han är för Halmstad. I sin återkomst efter skadan vann han förstasingeln och sedan mixed ihop med Louise Eriksson.</p>
<p>Men Skogås har all anledning att vara nöjda med sin poäng i matchen. Det betyder att Halmstad trots segern blir fyra i Mellanserie A med två poäng. Halmstad kommer därför att spela kvartsfinal mot antingen Kista eller Spårvägen som blev femma och sexa i serien.</p>
<p>Skogås (fyra poäng) däremot har fortfarande chansen att snuva Täby (fem poäng) på andraplatsen, och därmed gå direkt till semifinal. Skogås tar emot Täby på hemmaplan på måndag den 27 februari.</p>
<p>Slutspelet börjar sedan med de två kvartsfinalomgångarna den 5 och 14 mars. Även semifinalerna avgörs i bäst av två matcher, medan finalen avgörs i enda match. Tisdag den 4 april spelas finalen i Solnahallen. </p>
<p> </p>
<p>*************************************************************</p>
<p>Resultaten i tisdagskvällens två matcher:</p>
<div><strong><span style="font-family: 'Default Sans Serif', Verdana, Arial, Helvetica, sans-serif; font-size: small;"><a href="http://www.halmstadbadminton.se/Nyheter/Klubbnyheter/viktighemmamatchisvenskabadmintonligan-halmstad-skogas212/">Halmstad</a>- Skogås 4-3</span></strong></div>
<div><span style="font-family: 'Default Sans Serif', Verdana, Arial, Helvetica, sans-serif; font-size: small;"> </span></div>
<div><span style="font-family: 'Default Sans Serif', Verdana, Arial, Helvetica, sans-serif; font-size: small;"><strong><a href="http://www.tabybadminton.se/">Täby</a>-Fyrisfjädern 1-5</strong></span></div>
<div><span style="font-family: 'Default Sans Serif', Verdana, Arial, Helvetica, sans-serif; font-size: small;"> </span></div>
<p><a href="http://www.eltok.net/sb/tournament/show/380">Här finns spelprogram och resultat för Mellanserie A</a></p>
</div>
<div>
<p><a href="http://www.eltok.net/sb/tournament/show/384">Här finns spelprogram och resultat för Mellanserie B</a>      </p>
</div>
<div><strong>Livesändning</strong></div>
<p>Vid eventuell webbsändning kommer respektive arrangör meddela detta från sina respektiva hemsidor. </p>
<p><strong>Livescore / resultat / laguppställningar</strong><br />Följ matchen via Live Score (vissa matcher) genom att <a href="http://www.eltok.net/sb/tournament/show/387">klicka här</a> och välj sedan den match du vill följa.</p>
<p>Svenska Badmintonligan har denna säsong bestått av följande sju deltagande lag, <strong>Umeå, Täby, Spårvägen, Kista, Skogås, Fyrisfjädern, Halmstad.</strong></p>
<p>Antal delmatcher har gått från <strong>sju till sex delmatcher</strong> där herrdubbel 2 tas bort. Vid tre lika i matcher avgör <strong>Golden Set. </strong>Golden set innebär att vid tre lika i matcher spelas ett avgörande set till 11 i en match som båda lagen genom bortröstning av olika kategorier kommer fram till. Det kan innebära att en spelare som redan spelat två delmatcher går in och spelar Golden Set. </p>
<p>Vinst med <br />6-0 ger 3-0 i poäng<br />5-1 ger 3-0 i poäng<br />4-2 ger 3-0 i poäng<br />3-3 och Golden set ger 2-1 i poäng</p>
<p>På <a href="http://badmintonligan.nu/" title="Svenska Badmintonligans sida">Svenska Badmintonligans sida</a> kan du bekanta dig lite med lagen innan matcher och se hur de svarar på sina målsättningar för säsongen, mm. </p>
  
  <div class="text-gray-400"> Publicerad: 2017-02-21</div>
  

    </main>

</body>

</html>