<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tillsammans mot toppen</h1>
  <div class="mb-2 text-xl">Sveriges högst rankade badmintonspelare Johanna Magnusson och Emma Karlsson ser fram emot en spännande sommar med två internationella mästerskap. Till hösten väntar även debut i Badmintonligan med Aura.
  </div>
    <p><em>Foto: Emma Karlsson och Johanna Magnusson under Czech Open.</em></p>
<p>Först på programmet står European Games i Minsk 24-30 juni och därefter väntar VM i Basel 19-25 augusti. För dubbelparet Johanna Magnusson och Emma Karlsson blir det första gången de tävlar i dessa sammanhang.</p>
<p><span>–</span> Det ska bli jättekul med båda tävlingarna. Det blir vårt första VM vilket blir spännande. Under European Games, som bara genomförs var fjärde år, ska det bli roligt att vara en del av en trupp med andra svenska idrottare. Det blir lite som ett mini-OS, säger Emma Karlsson.</p>
<p>Någon speciell placering siktar de inte på, utan målet är att göra sitt bästa och se hur långt det räcker.</p>
<p><span>–</span> Vi har inga uppsatta resultatmål utan vill göra bra matcher och försöka vinna mot dubbelpar som vi inte slagit tidigare, säger Emma Karlsson.</p>
<p><b>Vänskapen en styrka</b></p>
<p>Johanna och Emma har känt varandra i över 10 år och redan hunnit spela ihop i många år. Vänskapen är en viktig faktor och en stryka i deras satsning mot världstoppen.</p>
<p><span>–</span> Det känns tryggt och roligt att gå in på banan med Emma. Det är kul att vi är så nära vänner och funkar så bra tillsammans både på och utanför planen, säger Johanna Magnusson.</p>
<p><span>– </span>Vi hjälper och stöttar alltid varandra. Det gör det lättare att till exempel ta ta sig igenom den tuffa träningen ibland, säger Emma Karlsson.  </p>
<p>En annan styrka de har som dubbelpar är de olika egenskaper de besitter som badmintonspelare.  </p>
<p><span>– </span>Johanna är teknisk och smart på banan. Jag är mer fysisk och bidrar med mer power. Tillsammans kompletterar vi varandra bra, säger Emma Karlsson.  </p>
<p><b>Målmedveten satsning</b></p>
<p>Johanna och Emma (både födda 1998) är idag rankande på plats 45 i världen. Det långsiktiga målet är att ”försöka bli så bra som möjligt”, vilket enligt Johanna innebär en önskan om att tillhöra de 10-20 bästa damdubbelparen i världen.</p>
<p>Vägen dit handlar om hård och målmedveten träning. Upplägget idag är att dela upp badmintonträningen mellan Malmö och Danmark.</p>
<p><span>–</span> Det vi fokuserat på i träningen under året är att orka långa dueller i högt tempo utan att missa. Vi har också jobbat med defensiven, att vara stabila där och orka jobba och stå emot, säger Emma Karlsson.</p>
<p>För Johanna Magnusson är dock inte den tuffa dagliga träningen något kämpigt utan en källa till glädje.  </p>
<p><span>–</span> Grunden är att jag älskar att träna badminton. För mig är det stimulerande att variera träningen och jobba med nya övningar och få göra det tillsammans med vänner man har inom sporten.</p>
<p>Önskan om att försöka bli så bra som möjligt är en viktig inre motivation för de båda.  </p>
<p><span>–</span> Vi vill bli så bra vi kan. Framgångar ger också en kick – då vill man försöka bli ännu bättre, ta ett steg till. Själv blir jag även insprirerad av att titta på bra spelare. Då vill man jobba för att bli lika bra, säger Emma Karlsson.</p>
<p><b><br />Fakta: Johanna Magnusson och Emma Karlsson</b></p>
<p><strong>Ålder</strong>: 20 respektive 21 år (båda födda 1998)<br /> <strong>Svensk klubb</strong>: Aura<br /> <strong>Dansk klubb</strong>: Solröd Strand<br /> <strong>Tränare</strong>: Richard Magnusson (pappa till Johanna Magnusson). <br /> <strong>Träningsupplägg</strong>: Kör en vanlig vecka tre pass i Solröd Strand, övriga badmintonpass i Malmö med Aura. Tränar normalt två pass om dagen. <br /> <strong>Meriter</strong>: Guld i junior EM 2017, vinnare av Swedish Open 2018, Svenska mästare 2017-2019.<br /> <strong>Världsranking</strong>: 45<br /> <strong>Aktuella</strong>: Spelar European Games i juni och VM i augusti. Gör till hösten debut i Badmintonligan med Aura.</p>
  
  <div class="text-gray-400"> Publicerad: 2019-06-20</div>
  

    </main>

</body>

</html>