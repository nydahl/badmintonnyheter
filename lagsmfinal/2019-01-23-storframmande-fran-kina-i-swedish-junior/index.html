<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Storfrämmande från Kina i Swedish Junior</h1>
  <div class="mb-2 text-xl">De svenska U19- och U17-spelarna har en rejäl utmaning framför sig. Den 25-27 januari spelas Swedish Junior och Swedish U17 International i Uppsala. Med över 300 spelare från 23 länder, bland annat Kina.
  </div>
    <p><em>Bilden ovan: Det kinesiska juniorlandslagets spelare är redan på plats i Uppsala och tränar i Upplands Boservice Arena.</em></p>
<p>Med start fredag samlas stora delar av den internationella junior- och ungdomseliten i Uppsala. Swedish Junior för U19-spelare äger rum i Fyrishov, medan Swedish U17 International spelas i Upplands Boservice Arena.</p>
<p>– Det är viktiga tävlingar för både våra U19- och U17-spelare, förklarar Jonas Herrgårdh, förbundets sportchef och även ansvarig för U19-landslaget.</p>
<p>– Våra bästa U17-spelare laddar för EM i september, och redan tävlingen i Uppsala är betydelsefull. Det är en möjlighet att få goda internationella resultat. Det finns heller inte så många möjligheter till det före sommaren.</p>
<p>Också när det gäller U19 är Swedish Junior en speciell tävling. Många spelare som de senaste åren utgjort stommen i juniorlandslaget har vid årsskiftet blivit seniorer. Som till exempel Ashwathi Pillai, Tilda Sjöö, Melker Z-Bexell och Colin Hammarberg.</p>
<p>Det betyder att det nu gäller att forma en ny trupp för juniorlandslaget 2019 och 2020.</p>
<p>– Vi vill börja hitta laget som helhet och även titta på möjliga dubbelkombinationer, säger Jonas Herrgårdh.</p>
<p><strong>Några svenska spelare som du vill nämna inför tävlingarna?</strong></p>
<p>– Det är många som gör intressanta starter. I Swedish Junior blir det till exempel spännande att se vad dubbelparet Jacob Ekman/Joel Hansson kan göra. De tog medalj vid senaste U17-EM, och nu får de ännu tuffare motstånd, säger Jonas.</p>
<p>– I U17-tävligen återfinns till exempel Edith Urell och Julia Tuvesson i damsingel. Edith var under hösten med i Junior-VM, men här spelar hon i U17. Edith är också seedad i damdubbel ihop med Jessica Silvennoinen, säger Jonas.</p>
<p>Helt klart får de svenska spelarna verkligen bekänna färg under tävlingsdagarna i Uppsala. Badmintonstormakten Kina är här med en stark trupp, liksom Ryssland, England, Tyskland, Spanien, Frankrike, Danmark med flera.</p>
<p><a href="https://bwf.tournamentsoftware.com/sport/tournament.aspx?id=ABAED216-8F60-4C8B-B0B9-E1A25B4B5B5F">Här hittar du lottning och kan följa resultaten i Swedish Junior.</a></p>
<p><a href="https://bwf.tournamentsoftware.com/sport/tournament.aspx?id=6A6FC63B-75A6-4CC8-83D1-91DBAFF63F3A">Här hittar du lottning och kan följa resultaten i Swedish U17 International.</a></p>
<p>Du kan också följa tävlingarna i direktsändning.</p>
<p><a href="https://solidsport.com/fyrisfjadern/watch/day-1-court-1-swedish-junior">Här är länken till livesändningen av Swedish Junior.</a></p>
<p><a href="https://solidsport.com/fyrisfjadern/watch/swedish-u17-international-day-1-court-1">Här är länken till livesändningen av Swedish U17 International.</a></p>
<p> </p>
  
  <div class="text-gray-400"> Publicerad: 2019-01-23</div>
  

    </main>

</body>

</html>