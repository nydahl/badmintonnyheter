<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenska cupen i Uppsala</h1>
  <div class="mb-2 text-xl">Till helgen går Svenska cupen i Uppsala av stapeln. Tävlingen för spelare som är födda mellan 2000 och 2006 lockar runt 350 deltagare. – Vi har fler anmälda spelare än de senaste åren så det är jättepositivt, säger Mia Thorselius i Fyrisfjädern.
  </div>
    <p>22-23 april spelas ungdomsturneringen Svenska cupen i Uppsala. Tävlingen är speciell då det är en tävling på både individuell nivå och distriktsnivå. I varje ålderskategori tävlar killar och tjejer individuellt i dam- och herrsingel, dam- och herrdubbel samt mixeddubbel. Utöver det är hela cupen också en tävling där distrikten får poäng utifrån sina spelares vinster.</p>
<p>Varje distrikt får ta med sig sina två bästa tjejer och två bästa killar i varje åldersklass. Ett undantag för regeln är att spelare som är rankade topp-8 i sin ålderskategori får delta oavsett hur många som från deras distrikt som skickats.</p>
<p>− I stordistrikten finns förstås väldigt många spelare och det här undantaget är för att de bästa ungdomarna i Sverige ska kunna vara med, säger Mia Thorselius i Fyrisfjädern som är arrangör.</p>
<p>I slutet av helgen sammanställs de poäng som distrikten samlat in i samtliga spel- och ålderskategorier och då utses ett vinnande distrikt.</p>
<p>Klockan 8:15 på lördag är det traditionsenlig invigning och klockan 9 drar spelet igång. Matcherna kommer att spelas på både Boservice Arena/Fyrisfjädern och Fyrishov.</p>
<p>− Det är ett större deltagande i år än det varit de senaste åren, så det är väldigt positivt, säger Mia Thorselius.</p>
<p>Svenska cupen är också speciell då den spelas efter ålderskategori i form av födelseår utan undantag. I år är det spelare födda mellan år 2000 och 2006 som deltar.</p>
<p>− Det är alltid jättekul att anordna Svenska cupen. Det är mycket jobb men det är så otroligt roligt när det väl är igång att se alla unga spelare som är på väg uppåt, säger Mia Thorselius.</p>
  
  <div class="text-gray-400"> Publicerad: 2017-04-20</div>
  

    </main>

</body>

</html>