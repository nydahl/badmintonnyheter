<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Badminton till SM-veckan 2019</h1>
  <div class="mb-2 text-xl">Badminton flyttar in under SM-veckan vinter 2019. Badminton är en av 20 sporter som tar plats på programmet då tävlingarna avgörs i Sundsvall och sänds i Sveriges Television.
  </div>
    <p>När SM-veckan avgörs i Sundsvall 28 januari – 3 februari 2019 finns badminton med på programmet. Under tisdagen presenterades de 20 idrotter som deltar och badminton är alltså en av de idrotter som är nya på programmet.</p>
<p>− Det är otroligt positivt. Vi hoppas att sporten genom detta kan få mer uppmärksamhet, både från en stor publik i Sundsvall och bland tv-tittare som kommer kunna se högklassig badminton, säger Christer Olsson som är tävlingsansvarig på Svenska Badmintonförbundet.</p>
<p>Arbetet med att få badminton till SM-veckan är en process som pågått hela våren i tätt samarbete med den lokala arrangerande föreningen Bergsåkers BMK.</p>
<p>− Mycket roligt att vi får tillfälle att visa upp badmintonsporten på det här sättet under en vecka då SVT finns på plats och sänder från många tävlingar, säger Håkan Melker i Bergsåkers BMK.</p>
<p>− Det är en bra förening med stor erfarenhet av stora arrangemang varje säsong. Vi har haft ett bra samarbete som kommer att intensifieras allt mer fram till februari, säger Christer Olsson.</p>
<p>I hård konkurrens med andra idrotter har badminton fått klassiska Sundsvalls Sporthall som arena för SM-tävlingarna. Senior-SM kommer att avgöras där 1-3 februari.</p>
<p>SM-veckan har funnits sedan 2009 och vuxit sig allt större. I Sundsvall 2019 är badminton med för första gången.</p>
<p>− Det har länge funnits ett önskemål om att vi ska delta vid SM-veckan och nu till vintern passade det väldigt bra. Vi är jättenöjda eftersom vi kan ha kvar SM den första helgen i februari som vanligt, säger Christer Olsson.</p>
<p>I Sundsvall och Bergsåker början man redan nu räkna ner till SM-veckan som är ett av Sveriges största idrottsevenemang.</p>
<p>− Vi har hittills haft många interna diskussioner i föreningen och även kontakter med Svenska Badmintonförbundet, RF och Sundsvalls kommun. Nu kan vi gå vidare i vårt eget arbete med att skapa det bästa senior-SM någonsin för badminton, säger Håkan Melker.</p>
<p><a href="https://www.mynewsdesk.com/se/riksidrottsforbundet/pressreleases/haer-aer-idrotterna-foer-sm-veckan-2019-2547255" target="_blank">Läs mer om SM-veckan här</a></p>
  
  <div class="text-gray-400"> Publicerad: 2018-06-19</div>
  

    </main>

</body>

</html>