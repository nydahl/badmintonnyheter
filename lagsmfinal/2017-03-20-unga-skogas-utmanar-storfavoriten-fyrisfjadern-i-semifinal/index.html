<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Unga Skogås utmanar storfavoriten Fyrisfjädern i semifinal</h1>
  <div class="mb-2 text-xl">Skogås har nått sin första SM-semifinal någonsin. Väl där stöter de på tuffast tänkbara motstånd då stjärnorna i Fyrisfjädern står på andra sidan nätet.− Det blir spännande att se om vi kan rucka på dem, säger Joacim Fellenius, lagledare i Skogås.
  </div>
    <p><em>Bild: Skogås Douglas Lidman, 22, är en av lagets mer rutinerade. Foto: Kolaco Kourouma.<br /></em></p>
<p>Via seger mot Spårvägen i kvartsfinalen har det unga Skogås tagit sig till semifinal för första gången i klubbens historia. Laget har haft en fin säsong bakom sig och i grundserien räckte det till en tredjeplacering bakom seriesegrarna Fyrisfjädern och tvåan Täby.</p>
<p>− Det är vår bästa säsong någonsin, så vi är väldigt glada för resultaten så här långt, säger Joacim Fellenius.</p>
<p>Skogås och Fyrisfjädern har mötts två gånger tidigare under säsongen. I grundserien vann Uppsala-laget med klara 5-1 men då lagen stötte på varandra på nytt i Mellanserie A så vann Skogås överraskande med 4-3 efter ett avgörande Golden set i mixeddubbel.</p>
<p>− Det ska bli väldigt spännande att se om vi kan rucka på dem igen. Då hade de kanske inte sitt allra bästa lag, men vi får se vilka de ställer upp med på tisdag. Målet inför semifinalen är att få till oavgjort på bortaplan för att kunna vinna hemma, säger Joacim Fellenius.</p>
<p>Senaste resultatet till trots så är Fyrisfjädern storfavorit inför semifinalen som inleds under tisdag kväll. Skogås har ett ungt och talangfullt lag och det är spelare som Douglas Lidman, Irina Andersen och Calle Harrbacka som ska utmana landslagsstjärnorna i Fyrisfjädern.</p>
<p>− Vi har Svenska Badmintonligans absolut yngsta lag. Douglas Lidman, 22 år, är vår ålderman, sen är det egentligen bara 17-, 18- och 19-åringar, säger Joacim Fellenius.</p>
<p>Det är på damsidan som Skogås ser sin största chans att störa Fyrisfjädern, där är 18-åriga danskan Irina Andersen är ett av de allra starkaste korten. Hon är också den enda i Skogås lag som inte är fostrad i klubben.</p>
<p>− Det är värt att nämna att alla våra spelare utom en är egna produkter, säger Joacim Fellenius.</p>
<p>Semifinalserien inleds på tisdag klockan 18:30  i Uppsala och avslutas en vecka senare i Skogås. I den andra semifinalen möts Täby och Kista där lagen möts med bara två dagars mellanrum, 28 mars och 30 mars.</p>
<p>**********************************************************************************</p>
<p>Här är datum och klockslag för semifinalspelet. Vill du se laguppställningarna och följa resultaten är det bara att klicka på den aktuella matchen. Läs hemmalagens klubbsajter för att få veta om det eventuellt blir webb-TV-sändning från matcherna.</p>
<p><b><span style="text-decoration: underline;">Fyrisfjädern - Skogås</span></b></p>
<p><a href="http://www.eltok.net/sb/tournament/show/412" target="_blank"><b>21 mars: Fyrisfjädern – Skogås </b></a></p>
<p>Matchstart: 18:30</p>
<p><a href="http://www.eltok.net/sb/tournament/show/413" target="_blank"><b>28 mars: Skogås – Fyrisfjädern </b></a></p>
<p>Matchstart: 18:30</p>
<p><b><span style="text-decoration: underline;">Täby – Kista</span></b></p>
<p><a href="http://www.eltok.net/sb/tournament/show/409" target="_blank"><b>28 mars: Täby – Kista </b></a></p>
<p>Matchstart: 18:30</p>
<p><a href="http://www.eltok.net/sb/tournament/show/410" target="_blank"><b>30 mars: Kista – Täby </b></a></p>
<p>Matchstart: 18:30</p>
<p> </p>
<p>I årets ligaspel har man kopierat den danska modellen med Golden Set. Nu görs även en liknande anpassning vad gäller slutspelet. Alla matcher i kvarts- och semifinaler avgörs i bästa av två matcher, med Golden set om matchkvoten efter två matcher är lika. Skillnaden i slutspelet är att Golden set inte spelas till 11, utan till 21 utan förlängning.</p>
<p>Finalen avgörs i en enda match den 4 april i Solnahallen.</p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Här kan du läsa de fullständiga reglerna för SBL och slutspelet</a></p>
  
  <div class="text-gray-400"> Publicerad: 2017-03-20</div>
  

    </main>

</body>

</html>