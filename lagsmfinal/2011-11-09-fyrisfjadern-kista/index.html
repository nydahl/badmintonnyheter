<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyrisfjädern - Kista</h1>
  <div class="mb-2 text-xl">Fyrisfjädern tog ikväll ytterligare ett steg mot slutspelet i Lag-SM men tappade samtidigt en poäng i jakten på seriesegern.
  </div>
    <p>Hemmalaget väntar fortfarande på att få ställa upp med fullt lag. I kvällens match saknades Andi Saputro som är förkyld samt knäskadade Larisa Griga.</p>
<p> </p>
<p>Fyrisfjäderns första herrdubbel Tim Foo och Gert Kunka gjorde vad som förväntades av dem och vann säkert med 2-0 över Zhu Yixin/Sakti Kusuma. Damdubbeln var i förväg en av kvällens absoluta nyckelmatcher och den blev en riktig nagelbitare. Återigen spelade Anastasia Hirschfeld damdubbel tillsammans med Amanda Högström och tjejerna var ytterst nära att vinna mot Kistaparet. Vinst i första med 21-16 blev 15-21 i andra och i tredje gick bollen motståndarna väg som vann med 9-11.</p>
<p> </p>
<p>Herrdubbel 2 vann Andi Hartono i par med Jonathan Forsberg säkert med 21-19 21-18. I Larissas frånvaro fick Julia Ahlstrand ta sig an damsingeln mot Li Fanghoua och Julia gjorde ett mycket starkt första set även om siffrorna blev 11-21, i andra skruvade Fanghua upp tempot ett snäpp och gled ifrån till 21-5.</p>
<p> </p>
<p>Christian Fernström tog sin första singelseger för Fyrisfjädern när han lungt och säkert spelade bort Taono Tooming i två raka set. Albin Hjelm fick förtroendet i herrsingel 1 och visade prov på mycket bra spel, vinst 21-17 i första set visar att han kan hänga med de bästa seniorena i landet. Albin kunde sedan inte stå emot Sakti Kusuma som vann de två avslutande seten med 21-14 11-4.</p>
<p> </p>
<p>Ställningen var nu 3-3 när ett av lagets starkaste kort steg in i handlingen. Gert Kunka i par med Amanda Högström var favoriter till segern i mixed och i första setet var de helt överlägsna och vann med 21-14. Sedan gick det grus i maskineriet och Kistaparet kunde vinna andra med 21-19. Gert och Amanda fick sedan ordning på sitt spel och vann det avgörande setet med 11-7 och gav därmed Fyrisfjädern segern med 4-3.</p>
<p> </p>
<p>Text: Christer Olsson, Fyrisfjädern</p>
<p> </p>
  
  <div class="text-gray-400"> Publicerad: 2011-11-09</div>
  

    </main>

</body>

</html>