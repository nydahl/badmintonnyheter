<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Styrelsen informerar om förbundsmötet</h1>
  <div class="mb-2 text-xl">I helgen 19-20 september hölls 2015 års förbundsmöte. Mötet, som ägde rum i Helsingborg Arena och som därmed gav deltagarna möjlighet att även uppleva atmosfären under Veteran-VM, innehöll många intressanta diskussioner. Här informerar styrelsen om förbundsmötet.
  </div>
    <p><strong>Styrelsen informerar 20150921</strong></p>
<p>Förbundsmötet 2015 har avslutats. Efter två intensiva dagar har sittande styrelse fått förnyat förtroende att leda förbundets verksamhet kommande år.</p>
<p>Årsmötet på söndagen gick snabbt och smidigt under ledning av mötesordföranden Roger Johansson. Det blev inga voteringar under mötet utan årsmötet var samstämmigt i sina beslut.</p>
<p>Efter lördagens verksamhetskonferens drog styrelsen tillbaka sin proposition om årsmöte vartannat år likt Riksidrottsförbundet har. Representanterna tydliggjorde klart under lördagen att man fortsatt vill ha årsmöte varje år vilket styrelsen lyssnade på och då valde att dra tillbaka propositionen. Smålands och Upplands Badmintonförbunds motioner om suppleanter i styrelsen drogs även tillbaka i samband med detta.</p>
<p>Styrelsens andra proposition om föreningsutveckling i framtiden togs av årsmötet efter styrelsen avsiktsförklaring att cirka hälften av medlen ur föreningspotten kommer att bli sökbara i framtiden och att en plan för föreningsutvecklarna från 2016 tas fram under hösten 2015. I anslutning till detta beslut drogs motionen från Halmstad tillbaka.</p>
<p>Motionen om att minska antalet delmatcher till 5 stycken i lag-SM för ungdomar togs efter tillstyrkande från styrelsen. Styrelsen beslöt sedan omgående på sitt konstituerande möte att uppdra till VoNB att snarast möjligt titta igenom regelverket och informera årets arrangörer om de nya förutsättningarna. Ett viktigt medskick var också att VoNB bör vara restriktiva med dispenser för yngre spelare att spela i äldre klasser i detta SM.</p>
<p>Motionen om sanktionsavgifterna drogs tillbaka av motionären efter en lång diskussion under verksamhetskonferensen. Sittande styrelse beskrev problemet i att minska förbundets budget med ca 10 procent om man fortsatt vill arbeta mot målen och den handlingsplan som årsmötet tog 2013. Styrelsen har dock under kommande år ett uppdrag att titta igenom hur en avgiftsförändring eventuellt skulle kunna se ut med en annan fördelning mellan främst licens- och sanktionsavgifter.</p>
<p>Slutligen beslutade årsmötet om att Halmstads motion om en sponsorpolicy för förbundet skall utarbetas under kommande verksamhetsår för att i framtiden undvika de krockar mellan förbundssponsorer och föreningar som vissa av nu gällande sponsoravtal föranlett.</p>
<p>Innan mötesdelegaterna lämnade arenan hade de allra flesta tiden att som åskådare följa inledningen av den största officiella badmintontävlingen i historien, Veteran–VM med över 1 300 deltagare, en imponerande syn och ett imponerande arrangemang av alla inblandade med projektledaren Peter Beckne i spetsen.</p>
<p>Efter förbundsmötet höll styrelsen sitt konstituerande möte. Förutom formaliafrågor behandlade styrelsen även de frågor som uppkommit under årsmötet och bemanning av de olika projekt som initierats under den långa men innehållsrika vistelsen i Helsingborg där styrelsen under dagarna tre både hanterat personaldag, verksamhetskonferens och årsmöte.</p>
<p>En viktig fråga för styrelsen under kommande år är att fastslå vilka ansvar och beslut som ligger var i organisationen, samt hur man skall stärka den interna kommunikationen så att alla på ett tydligare sätt i organisationen jobbar mot samma mål och med gemensam information.</p>
<p>Förutom detta beslutade även styrelsen om vilka ansvar och bevakningsområden de olika styrelseledamöterna skall ha kommande år. Fördelningen blev följande:</p>
<p>Ordförande - Mats Tibbelin med övergripande ansvar, och särskilt ansvar för nationella och internationella relationer.</p>
<p>Vice ordförande med ansvar för samordning i organisationen – Stefan Sjöö</p>
<p>VoNB – Erika Borgstedt</p>
<p>VoIB – Mats Borg</p>
<p>Utbildning – Marcus Bergh</p>
<p>Föreningsutvecklarna och kommunikation  – Elisabeth Bademo</p>
<p>Extern kommunikation, media och information – Torbjörn Jansson</p>
<p>Dessutom skall Stefan Sjöö ta ansvar för att arbetet med Badminton Vill bemannas och slutförs efter att Simon Ottosson lämnat detta uppdrag i och med sin tjänstledighet.</p>
  
  <div class="text-gray-400"> Publicerad: 2015-09-26</div>
  

    </main>

</body>

</html>