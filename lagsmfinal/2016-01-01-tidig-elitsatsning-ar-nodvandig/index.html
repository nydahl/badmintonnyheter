<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tidig elitsatsning är nödvändig!</h1>
  <div class="mb-2 text-xl">”Det är inte fult att vinna i yngre åldrar.” Det skriver Kent Kotte, klubbdirektör i Täby Badminton, i Månadens debatt. Han menar att tidig elitsatsning är nödvändig för att nå framgångar internationellt.
  </div>
    <p>Är ”Idrotten vill” bra för badminton i framtiden? En stor diskussion förs i medier om ungas elitidrott och jag är motståndare till begränsningar om vi vill vara med i internationella sammanhang i framtiden.</p>
<p> </p>
<p>Många säger forskningen visar och forskning är bra, men forskning kan styras och är historia. Historia är bra som man skall ha med sig när man tar beslut, men se framåt med stor kunskap är ännu viktigare. Skulle vi följa Riksidrottsförbundet (RF) fullt ut så skall vi inte ha Swedish Junior Tour (SJT) för U13, SM U13 skall bort, U13-landslaget skall inte finnas, Svenska cupen individuellt skall bort för alla från 12 år och yngre osv.</p>
<p>Det är lätt att luta sig tillbaka och inte ta ställning. Jag är nog en av de ledare/tränare i Sverige som varit med längst och jag har själv aldrig upplevt spelare som inte mått bra av tidig elitsatsning. Täby är den klubb sen 80-talet som lotsat fram flest internationella spelare. Fem spelare har varit med i OS och åtskilliga i olika landslag.</p>
<p> </p>
<p>Jeanette Kuhl var 12 år när hon spelade elitserien, Astrid Crabo var 13 år när hon spelade elitserien, Karolina Kotte var 14 år när hon spelade elitserien, Christine Gandrup var 15 år när hon spelade med i seniorlandslaget. Killarna kommer något år senare men Joakim Andersson var 16 år i elitserien.</p>
<p>Om man då räknar bakåt så måste de ha elittränat och elittävlat en hel del år innan de kom in i senioreliten. Man kommer inte till elitserien på ett eller två år.</p>
<p>Själland, som Täby har stor kontakt med, låter de bästa U11-spelarna få tävla med de bästa U13-spelarna i Danmark. U11 åker på internationella turnéer till Sverige, Tyskland, Holland och England. De har samträningar och utsedda ledare/tränare. I Indonesien och många asiatiska länder börjar den stora satsningen vid 10-års ålder.</p>
<p> </p>
<p>Ställde frågor till några av klubbens 9-10 åringar senaste veckan om att tävla. Alla vill tävla och de tycker det är roligt och i stort sett alla har varit utomlands redan. Förra året vann en Täbyspelare två danska topptävlingar i U11.</p>
<p>Kommer dessa att må dåligt i framtiden? NEJ!! Det är ledar- och tränarkulturen som är viktig. Vi skall ha välutbildade ledare/tränare, och se upp med föräldrar som kör över tränarna. När vi hade många utbildade vid GIH var det ingen som ifrågasatte dessa. Vi måste få fler tränare/ledare att få samma kunskap. Vi skall inte stoppa utan skapa kunskap bland ledare/tränare och lotsa barnen rätt. Målsättningen är att de skall vara bra som seniorer.</p>
<p> </p>
<p>Skall vi vara med i framtiden i internationella seniorsammanhang måste vi ha en tiger i kroppen. En tiger måste i djungeln jaga sitt byte för att bli mätt. Den som inte jagar dör eller mår dåligt. I badminton betyder det att lära spelarna att vinna, vilket ger mersmak, och om man vinner så blir man uttagen i större sammanhang. Förbundet skall skapa vinnare. Vill man inte detta kan man bli fångad och lägga sig i en djurpark och få mat varje dag. Jag tror inte den tigern mår bra. Hela livet går ut på att visa att man kan om det gäller utbildning, jobb eller elitidrott. De bästa når toppen.</p>
<p>Det är inte fult att vinna i yngre åldrar. Hela livet är en jakt på vinster men ändå måste tränare/ledare stötta de som har det tuffare i yngre ålder så att de finns med i verksamheten tills de kan ta för sig.</p>
<p>Det är viktigt att våra yngre får spela och spela mycket, och vi ledare/tränare skall skapa förutsättningar så att de får en livslång hobby som för vissa kan nå upp till världseliten. Mycket teknik- och taktikträning och bra ledarskap och Sverige är med igen. Skulle vi stoppa spelarna tidigt och inte få åka ut med dem har vi ingen framtida internationell elit.</p>
<p> </p>
<p>I mitt gamla landslag där i stort sett alla var i världstopp var alla bra, något undantag, som 10-11 åringar i Sverige. Många, nästan alla, av dessa är fortfarande aktiva inom badmintonporten. Tänk om forskningen skulle tittat på detta istället.</p>
<p>Då hade kanske resultatet varit att vi hade haft SJT-tävlingar i U11?</p>
<p>Jag tycker det är jättebra att innebandy och fotboll tar bort resultat i sina matcher. Barnen kommer att tröttna på den idrotten, och vi får dem till badminton där vi kan erbjuda bra träning, killar och tjejer tillsammans och massor av resor och bra ledare!!!</p>
<p> </p>
<p><strong><em>Kent Kotte, klubbdirektör Täby Badminton</em></strong></p>
<p><em><br /></em></p>
<p>Håller du med Kent Kotte i hans resonemang? Eller tycker du att han har fel? </p>
<p>Du kan nedan direkt kommentera hans debattartikel. Möjligheten att kommentera gör att vi inte längre behöver använda Gästboken. Vill du skriva en längre debattartikel i ämnet är du välkommen att mejla ditt förslag till inlägg till <a href="mailto:simon.ottosson@badminton.nu">simon.ottosson@badminton.nu</a> och <a href="mailto:jonathanfalck4@gmail.com">jonathanfalck4@gmail.com</a>.</p>
<p> </p>
<p><strong>OBS! Vi tillåter inga anonyma kommentarer enligt <a href="http://iof1.idrottonline.se/IdrottOnlineForbund/Badminton/svenskabadmintonforbundet/forbundet/Kommunikation/Reglerkommentering/">våra regler</a> för kommentering. Skriv ut ditt namn när du kommenterar för att hålla en bra debatt.</strong></p>
  
  <div class="text-gray-400"> Publicerad: 2016-01-01</div>
  

    </main>

</body>

</html>