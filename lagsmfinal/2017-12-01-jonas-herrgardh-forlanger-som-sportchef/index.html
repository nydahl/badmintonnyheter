<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Jonas Herrgårdh förlänger som sportchef</h1>
  <div class="mb-2 text-xl">Det är nu klart att Badminton Sweden tillsvidareanställer Jonas Herrgårdh som sportchef från och med 1 januari 2018.
  </div>
    <p class="xmsonormal">− Det är mycket glädjande att vi har förlängt med Jonas Herrgårdh som sportchef. Med sin kompetens och erfarenhet kommer han att bidra mycket till utvecklingen av vår elitverksamhet där en viktig del är den ”röda tråden” från ungdomsspel till seniorlandslag, säger förbundschef Tomas Sandö Brandt.</p>
<p class="xmsonormal">Vi ställde några snabba frågor till Jonas.</p>
<p class="xmsonormal"><b>Hur känns det?</b></p>
<p class="xmsonormal">− Det känns bra. Vi har haft konstruktiva diskussioner under 2017 och det är skönt att det har löst sig. Det här innebär framförallt att jag nu kan jobba mer långsiktigt med planering och projekt. Jag kan nu fokusera ordentligt på områden som utvärdering, utveckling och målsättningar.</p>
<p class="xmsonormal">− Jag har redan aktivt börjat söka duktiga personer till verksamhetsområdet "Elit/Landslag" för att vi tillsammans ska kunna utveckla svensk badminton och ta tag i de aktuella frågor som finns.</p>
<p class="xmsonormal"><b>Vilka är dina målsättningar som sportchef?</b></p>
<p class="xmsonormal">− Att först skapa förutsättningar för att vi ska kunna uppnå de mål vi har för verksamheten. Vi ska nå fler av de sportsliga målen vi har satt upp och jobba oss uppåt mot att mer kontinuerligt konkurrera om medaljer på individuella EM i alla åldrar, samt tillhöra topp 8 i EM lagmästerskap i alla åldrar. Jag vill även att vi ska kunna hålla en långsiktigt bra fungerande verksamhet och träningsmiljö på vårt nationella center (Eurocenter) och de nya RIG-gymnasierna i Uppsala och Göteborg. Mitt mål är även att vi i ett första steg ska kvalificera oss till alla OS som arrangeras. </p>
<p class="xmsonormal"><b>Vad kommer du att arbeta med den närmaste tiden?</b></p>
<p class="xmsonormal">− Jag försöker att utveckla vår verksamhet varje dag och förstärka vår kompetens för de som jobbar i landslagsverksamheten. Just nu jobbar jag framförallt med planering av alla våra aktiviteter för våren med mål att kunna prestera så bra som möjligt under EM och VM 2018.</p>
<p class="xmsonormal">− De saker som jag därefter kommer att prioritera är att utvärdera vår verksamhet för junior- och seniorverksamheten för att vid behov besluta om förändringar och om vi ska behålla de målsättningar som preliminärt är satta till 2020 eller om dessa ska ändras. Denna utvärdering kommer att påverka förbundets landslagsverksamhet och de aktiviteter vi genomför som läger och deltagande på internationella tävlingar och mästerskap. Utvärderingen som har ett internationellt fokus kommer även innehålla saker i träningsverksamheten och denna information kommer vi att ge till klubbarna, RIG och NIU eftersom större delen av all träningsverksamhet för spelarna sker där. Det är viktigt att ge våra tränare och ledare rätt verktyg för att spelarna ska kunna gå från dröm till verklighet. Jag kommer även att prioritera verksamheten på Eurocenter och se till att vi på rätt sätt stöttar de yngre spelarna som vi har i utvecklingslandslaget.</p>
<p class="xmsonormal"><b>Och på lite längre sikt – vad är viktiga frågor för dig?</b></p>
<p class="xmsonormal">− Vi är många som vill att vi ska nå bättre resultat i de internationella tävlingarna och framförallt på mästerskap och det ska vi sträva efter. Vi ska självklart stötta de bästa spelarna som vi har på seniornivå, men jag tror även på den ungdomssatsning som vi har gjort de senaste åren. Vi satsar nu cirka 500.000 kronor mer varje år på ungdomsverksamheten än för fem år sedan. Seniorverksamheten har under samma tidsperiod enbart fått en ökning med cirka 50.000 kronor. Denna satsning anser jag är rätt, men vi måste samverka ännu bättre mellan förbundet, klubbar, spelare och föräldrar när det gäller att ge våra spelare en möjlighet till en bra träningsmiljö och satsning på badminton. Därigenom får vi en bättre internationell nivå på U17-U19-trupperna, för att sedan utveckla spelarna till duktiga seniorspelare på europeisk toppnivå.</p>
<p>− Vi är ett litet land och vi behöver även ha ett bättre samarbete i våra regioner och nationellt. Och jag hoppas att vi alla kan jobba tillsammans åt samma håll och sträva efter en positiv miljö för våra spelare att utvecklas i.</p>
<p class="xmsonormal">− Jag anser även att förbundet under de sista två åren har genomfört ett stort och bra arbete på utbildningssidan och det ska vi fortsätta med. Nu gäller det att ta tillvara på alla utbildade tränare och även ge fler möjligheter så att de kan förstärka sin kompetens och erfarenhet avseende internationell elitträning och utvecklingen som skett inom vår sport de senaste åren.</p>
  
  <div class="text-gray-400"> Publicerad: 2017-12-01</div>
  

    </main>

</body>

</html>