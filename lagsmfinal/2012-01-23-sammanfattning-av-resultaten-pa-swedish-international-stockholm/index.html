<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Sammanfattning av resultaten på Swedish International, Stockholm</h1>
  <div class="mb-2 text-xl">Inga toppresultat från de svenska deltagarna under tävlingen Swedish Intern. i Stockholm under dagarna 18-22 januari, men en del bra prestationer blev det från några spelare. Tyvärr fick det stora svenska hoppet om finalspel Emma Wengberg/Emelie Lennartsson lämna återbud i kvartsfinalen i DD, eftersom Emma blev sjuk (halsont/feber).
  </div>
    <p>Till kvartsfinal kom spelare från Landslagstruppen och en del klubbspelare med utländskt inslag, men inga spelare kom vidare till semifinal.</p>
<p>I DD förlorade Sanne Ekberg/Amanda Högström mot ett par från skottland, Cooper/Gilmour. Efter ett jämnt första set 20-22 tappade svenskorna spelet och förlorade med 12-21 i andra set.</p>
<p>Kista paret Cecilia Bjunér/Liu Fanghua förlorade även de i två set mot Obanana/Lee (USA).</p>
<p>Fyrisfjäderns duktiga ukrainska Larissa Griga förlorade mot Schnasse (GER) i tre set.</p>
<p>Övrigt</p>
<p>I HS spelade Mathias Wigardt bra och efter tre vinster i kvalet fick han sin plats i huvudtävlingen. Mathias mötte och vann mot Dinesen (DEN) i huvudtävlingen, sedan blev Eric Pang (NED) för svår och förlust i två set.</p>
<p>Henri Hurskainen vann i två set (21-12 21-14) efter mycket bra spel mot Zavadsky (UKR), som är rankad 42:a på världsrankingen. Bra defensiv samt nätspel och tempoväxlingar i offensiven bidrog till denna vinst. I andra omgången stod en ny svår motståndare på andra sidan nätet, i form av Raul Must (EST). Henri och Raul har tränat mycket tillsammans och känner varandra bra, det är då svårt att överraska och båda spelarna kan varandras slag. Henri börjar bra och vinner första set, men långa bollväxlingar gör att han inte orkar hålla uppe tempot och förlorar andra set. I tredje leder Henri med 7-6 när en liten svacka kommer och plötsligt är det underläge med 7-11 och detta kan inte Henri ta ikapp.</p>
<p>I herrdubbel gör två par bra prestationer. Nico Ruponen/Mathias Wigardt spelar 3 set och är nära att slå Frankrikes bästa par Careme/Grosjean.</p>
<p>Fyrisfjäderns herrdubbelpar Tim Foo och Andy Hartono Tandaputra är nära att slå det duktiga unga holländska paret De Ruiter/Khoudabux, men efter två jämna set, blir de lite för trötta.</p>
<p>Mixedparet Nico Ruponen/Amanda Wallin gör en godkänd tävling, men förlorar i andra omgången i tre set mot franska paret Careme/Fontaine.</p>
<p> </p>
<p>En del spelare motsvarade inte förväntningarna av framgångar, Victor Axelsen (DEN) var en sådan spelare i singeln. Victor tippad av många som slutlig vinnare, förlorade mot Ville Lång (FIN) i kvartsfinalen. Vinnare i HS blev Yan Kit Chan som rest ända från sitt hemland Hong Kong för att spela tävlingen.</p>
<p>Tvåa på VM blev Chris Adock/Imogen Bankier (ENG) i augusti 2011, men i denna tävling blev det en semifinalplats efter förlust mot Kolding/Houman (DEN).</p>
<p>SIS höll en hög nivå år 2012, även om vissa toppspelare från framförallt Russland och Spanien lämnade sena återbud.</p>
<p> </p>
<p>Jonas Herrgårdh</p>
<p>Förbundskapten</p>
<p> </p>
  
  <div class="text-gray-400"> Publicerad: 2012-01-23</div>
  

    </main>

</body>

</html>