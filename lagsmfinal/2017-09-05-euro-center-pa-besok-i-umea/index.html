<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Euro Center på besök i Umeå</h1>
  <div class="mb-2 text-xl">Under veckan kommer spelare och ledare från det nationella träningscentret Euro Center att befinna sig i Umeå för att träna och delta på Umeå SGP kommande helg.
  </div>
    <p>Till helgen 9-10 september arrangerar IFK Umeå Badminton tävlingen Umeå SGP. Ett stjärnfyllt startfält kryddas ytterligare av att landslagsspelarna och tränarna från Euro Center deltar och dessutom förlägger sin träning i Umeå under veckan.</p>
<p>− Vi vill gärna sprida kunskapen om hur vi arbetar på träningscentret. Umeå var väldigt välkomnande och har ordnat det bra för oss, säger förbundskapten Anders Kristiansen.</p>
<p>Som avslutning på träningsveckan i Umeå deltar Euro Center-spelarna dessutom på Umeås SGP 9-10 september.</p>
<p>− Det gör dels för att vi är där och vill delta på en bra tävling och dels för att stötta svenska SGP-tävlingar. När vi har möjlighet vill vi gärna hjälpa till att lyfta svenska tävlingar, säger Anders Kristiansen.</p>
<p>Förbundskaptenen kommer dessutom att själv ställa upp i tävlingen tillsammans med Amanda Högström i mixeddubbel och Richard Eidestedt i herrdubbel.</p>
<p>−  Det är mer som en kul grej och det känns bra att jag har bra partners. Jag har sagt att om jag skulle vinna några prispengar så kommer jag skänka dem till Umeås ungdomsverksamhet, säger Anders.</p>
<p>Två spelare från Euro Center som inte kommer till spel i Umeå är Emma Wengberg och Clara Nistad.</p>
<p><a href="http://badmintonsweden.tournamentsoftware.com/sport/tournament.aspx?id=1E69FADE-4B33-4E95-8DF8-87ECAB0F66D4" target="_blank">Kolla in lottningarna och läs mer om Umeå SGP här</a></p>
<p>Spelarpresentationer och annan info hittar du på Facebook-sidan: <a href="https://www.facebook.com/UmeaSGP/" target="_blank">Umeå Kawasaki SGP 2017</a></p>
  
  <div class="text-gray-400"> Publicerad: 2017-09-05</div>
  

    </main>

</body>

</html>