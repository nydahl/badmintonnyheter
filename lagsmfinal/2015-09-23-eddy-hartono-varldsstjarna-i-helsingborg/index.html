<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Eddy Hartono - världsstjärna i Helsingborg</h1>
  <div class="mb-2 text-xl">Det vimlar av internationella storstjärnor i Veteran-VM i Helsingborg. Eddy Hartono, från Indonesien och med både OS- och VM-medaljer i bagaget, är en av dem. Fredrik du Hane har mött honom.
  </div>
    <p><em><img src="http://iof1.idrottonline.se/link/5d8e9fd7fe284e0698ff46218e36cde0.aspx?w=780&h=0" alt="image1" />Eddy Hartono, Indonesien, är en många före detta OS- och VM-medaljörer på plats vid Veteran-VM i Helsingborg. Här är han på bilden tvåa från vänster med bland andra sin dubbelpartner Tri Cahyo och domaren Tony Torstensson. </em></p>
<p> </p>
<p>Nu är Veteran VM inne på sin tredje dag, alla deltagare är igång med spel. Med nytt rekord på deltagaresidan - 1 300 spelare från hela världen fyller Helsingborg Arena.</p>
<p>Arrangemanget har fått mycket plus hittills från flera av de spelare jag pratat med. Det hela är extremt välorganiserat (och även om alla arrangemang har sina problem så har det inte synts utåt här), stora ytor, bra med caféer/restauranger och ytor att sitta och umgås på.</p>
<p>Jag begav mig ut på läktaren för att hitta en före detta storstjärna, och det borde inte vara så svårt. Här finns världsmästare, europamästare, olympiska mästare och före detta världsettor.</p>
<p>Men efter att lite vilset letat runt på läktarna utan något vidare resultat återgick jag till min utgångspunkt, kiropraktorerna.</p>
<p>Och just som jag tyckte att jag hade svår att få tag i denna utlovade världsstjärna så stiger en liten indonesisk herre och hans tolk in bland massagebänkarna.</p>
<p>Eddy Hartono, här precis bredvid mig, kom igen nu våga! Denna legend med både olympiska medaljer och VM-medaljer (riktiga) i bagaget. Han tog silver i herrdubbel i OS i Barcelona 1992, och vid VM 1989 erövrade han både silver i mixed och brons i herrdubbel.</p>
<p>Det är en viss aura runt denna människa, det märks när de övriga indonesiska spelarna ansluter till oss. Och då är det ändå en hel del meriterade spelare (Tony Gunawan, två VM guld, ett OS guld, och Flandy Limpele, en gång världsetta)</p>
<p>Med hjälp av en skämtsam kiropraktor kom jag in i samtalet. Eddy hade gjort illa ljumsken, behövde akut hjälp.</p>
<p>Jag började småprata lite med Eddy (med hjälp av tolken), och frågade hur han gillade Sverige?</p>
<p>– Det är bra fint, rent men kallt, svarar han.</p>
<p>Småskratten avlöste varandra, och Eddy grymtade till då kiropraktorn Thomas tryckte till ljumskmuskeln igen.</p>
<p>Har du mycket ont?</p>
<p>– Nja, det hände precis nu när jag spelade dubbel, men det känns redan bättre.</p>
<p>Hur tycker du arrangörerna har lyckats med tävlingen?</p>
<p>-Bra, skriker Eddy ut i falsett då Thomas trycker till igen. Det är mycket välorganiserat. Allt ifrån hotell, transporter till hallen, banor, tidschema och så detta!</p>
<p>Eddy pekar på kiropraktorerna som ställer upp trots att de var på väg att packa ihop för dagen.</p>
<p>Vad hoppas du att kunna göra själv i denna turnering då?</p>
<p>- Jag och min partner vill gärna vinna såklart. Vi vann senast när VM gick i Ankara, men det är bättre här, inte lika varmt.</p>
<p>Och så småskrattar vi igen. Nu är behandlingen klar och Eddy ställer sig upp för att känna sig för, han promenerar lite fram och tillbaka, och så skiner han upp med ett brett leende.</p>
<p>- Good, good! säger han.</p>
<p>Jag frågar om det sett något av staden Helsingborg,</p>
<p>- Inte så mycket än. Maybe more tomorrow.</p>
<p>Vi skiljs åt och jag önskar honom och resten av gruppen lycka till imorgon och resten av veckan.</p>
<p>Ett härligt möte (och ett lite tursamt sådan) är över. Trevligt att träffa denne glade och positive 49-åring. Jag myser när jag plitar på tangenterna och tänker på att jag faktiskt mötte fler medaljer och världsstjärnor på 15 minuter än jag gjort i hela min badmintonkarriär.</p>
  
  <div class="text-gray-400"> Publicerad: 2015-09-23</div>
  

    </main>

</body>

</html>