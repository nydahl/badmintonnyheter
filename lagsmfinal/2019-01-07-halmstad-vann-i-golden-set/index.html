<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Halmstad vann i Golden set</h1>
  <div class="mb-2 text-xl">Toppmatchen Halmstad-Fyrisfjädern i Badmintonligan blev en rysare. Men till slut avgjorde hemmalaget i Golden set. – Det är första gången vi slår Fyrisfjädern, så jag är mer än nöjd, säger Niclas Rosengren, lagledare i Halmstad.
  </div>
    <p>Halmstad ångar på i Badmintonligan. Vinsten med 4-3 mot Fyrisfjädern är lagets femte raka seger i årets serie.</p>
<p>Matchen avgjordes i Golden set där Niclas Rosengren till slut hade valet att antingen spela herrdubbel eller herrsingel. Han valde herrdubbeln, trots att han kallt räknade med att Fyrisfjädern skulle toppa genom att sätta in Victor Svendsen ihop med Richard Eidestedt.</p>
<p>– Men Felix Burestedt och Mikkel Mikkelsen hade spelat bra i herrdubbeln dessförinnan, och Mikkel brukar vara stabil i Golden set, säger Niclas.</p>
<p>Det stämde. Halmstadparet var stabilare rätt igenom det korta setet, och var hela tiden steget före. Fyrisfjädernduon fick också en olycklig start och brände några givna lägen. Därmed gick Halmstadparet ganska enkelt fram till en stabil ledning och vann sedan med 11-7.</p>
<p>Niclas var också mycket nöjd med Filip Suwanphingkha, som vann HS 2 i tre raka set mot den betydligt högre rankade Andy Tsai.</p>
<p>– Men jag är ändå inte överraskad. Filip vann också förra årets duell mot Andy i ligan, säger Niclas.</p>
<p>I HS 1 vann danske Victor Svendsen prestigematchen mot Felix Burestedt. Felix var bra med i första set, men efter det att Victor ändå tog hem det setet med 11-10 var han den starkare.</p>
<p>Både Halmstad och Fyrisfjädern saknade två ordinarie spelare. Halmstad kom utan Rasmus Messerschmidt och Fyrisfjäderns saknade sin damsingeletta Julie Dawall Jacobsen.</p>
<p>Trots förlusten var Fyrisfjäderns lagledare Henri Hurskainen tämligen nöjd med att vända hemåt mot Uppsala med en poäng i bagaget.</p>
<p>– Det är aldrig roligt att förlora i Golden set, men en poäng känns ändå positivt. Inte minst för att matcherna visar att vi har en bred trupp, och att flera kan gå in och göra bra prestationer, säger han.</p>
<p>Speciellt nöjd var han med de segrande paren Victor Svendsen/Amanda Högström i mixed och Moa Sjöö/Edith Urell i damdubbel.</p>
<p>– Båda paren gör goda insatser. Det känns bra att vi kan spela utan Julie i damdubbel och ändå vinna.</p>
<p>Henri berömmer också 15-åriga Edith Urell för hennes insats i singel mot starka danskan Irina Andersen – trots förlusten i tre raka set.</p>
<p>– Edith gör ett jättefint tredje set och visar vilken stor potential hon har. Sedan är Irina fortfarande ännu mycket starkare. Den fysiska skillnaden är stor mellan en duktig seniorspelare och en 15-åring, säger Henri.</p>
<p><a href="https://www.scoreboardlive.se/tournament/show/592">Här är samtliga resultat i matchen Halmstad-Fyrisfjädern 4-3.</a></p>
<p>Badmintonligan fortsätter tisdag den 8 januari med två andra matcher. Här kan du hitta laguppställningar och resultat i de båda matcherna.</p>
<p><a href="https://www.scoreboardlive.se/tournament/show/593">8/1 kl 18.30 Umeå-Täby</a></p>
<p><a href="https://www.scoreboardlive.se/tournament/show/591">8/1 kl 18.30  Trollhättan-Påvelund</a></p>
<p>Vill du se matcherna i direktsändning?<a href="https://solidsport.com/badmintonswe/livestreams"> Gå då in på Solidsport.</a> Allt du behöver göra för att följa sändningen är att skapa ett kostnadsfritt konto. </p>
  
  <div class="text-gray-400"> Publicerad: 2019-01-07</div>
  

    </main>

</body>

</html>