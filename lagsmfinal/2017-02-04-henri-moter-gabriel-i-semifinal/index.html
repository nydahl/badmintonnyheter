<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Henri möter Gabriel i semifinal</h1>
  <div class="mb-2 text-xl">Det blir ett spännande möte i söndagens semifinal i herrsingel i Senior-SM: Henri Hurskainen (bilden ovan) mot Gabriel Ulldahl. Båda vann sina kvartsfinaler i två raka set.
  </div>
    <p>Den svenska herrsingelettan Henri Hurskainen, Fyrisfjädern, fick en relativt komfortabel resa under lördagens tre matcher i Senior-SM i Täby RacketCenter. Han vann alla sina tre matcher utan att tappa något set.</p>
<p>I kvartfinalen slog han Mikael Westerbäck, GBK, med klara 21-13, 21-14.</p>
<p>Nästan lika enkelt hade Gabriel Ulldahl, Askim, på vägen fram – även om han tappade första set i sin åttondel mot Viktor Aglinder, Täby. Men de två seten därefter vann Gabriel med 21-7, 21-12.</p>
<p>I kvartsfinalen blev det sedan en repris på förra årets herrsingelfinal - Gabriel Ulldahl mot Jacob Nilsson, Aura. Precis som i SM 2016 vann Gabriel i två raka set. 21-19, 21-11 blev siffrorna.</p>
<p>Det betyder att Gabriel, de två senaste årens svenska mästare, ställs mot Henri Hurskainen i morgondagens semifinal.</p>
<p>- Det blir en tuff match. Henri har en hög kapacitet och har spelat bra i dag, inte minst i första set i kvartsfinalen. Men Gabriel har överraskat förr, säger Jonas Herrgårdh, förbundets sportchef.</p>
<p>På den andra halvan möts Mattias Borg, Fyrisfjädern och Mathias Wigardt, Täby. Båda två vann sina tre lördagsmatcher utan att tappa något set.</p>
<p>I damsingel kommer det att bli en ny SM-vinnare. Ingen av de fyra unga spelarna i semifinalen – Emma Karlsson (Älmhult), Ellen Skott (Spårvägen), Ashwathi Pillai (Täby) och Rebecca Kuhl (Fyrisfjädern) - har tidigare tagit ett SM-tecken.</p>
<p>I de tre dubbelkategorierna har de seedade spelarna tagit sig fram. Och det ska nog mycket till om något annat par ska rå på landslagsparen Rickard Eidestedt/Nico Ruponen (Fyrisfjädern), Clara Nistad/Emma Wengberg (Täby) och Nico Ruponen/Amanda Högström (Fyrisfjädern).</p>
<p>- De seedade spelarna har gjort det de ska. Vi har inte fått se några större överraskningar så här långt, säger Jonas Herrgårdh.</p>
<p>Dock är det roligt att se att unga och lovande mixedparet Carl Harrbacka/Tilda Sjöö (Skogås/Fyrisfjädern) har motsvarat de högst ställda förväntningarna och har tagit sig till semifinal i mixed. Det blir intressant att följa deras semifinal mot Richard Eidestedt/Clara Nistad. </p>
<p>Semifinalerna och finalerna spelas i morgon söndag med start kl 09.00. Du kan följa dem via webb-TV-sändningen. Som tittare kan du välja vilken bana och match du vill följa. Matcherna kommer att kommenteras av en mycket badmintonkunnig kvartett: Peter Axelsson, Claes-Peter Erliksson, Alexander Böök och Claes Johansson.</p>
<p>Här hittar du länkarna till webb-sändningen. <a href="http://www.seniorsm.tk/live.html">Du kan antingen gå in här.</a></p>
<p><a href="https://www.youtube.com/watch?v=KZ5nDSjCfOE&feature=youtu.be&list=PLNn8EhpZjyR8hpU-6knP7O259WDgcENSZ">Eller här via youtube.</a></p>
<p>Vill du se alla resultat, seedningar och lottningar?  <a href="http://badmintonsweden.tournamentsoftware.com/sport/tournament.aspx?id=2EA48B12-1E91-42E1-B404-F90C34893AB2">Allt detta hittar du här.</a></p>
<p>Vill du läsa vad vi skrivit tidigare i veckan på förbundssajten om Senior-SM, om spelare och arrangemanget? <a href="http://www.badminton.nu/Nyheter/BadmintonSweden/senior-smskablienfest/">Då kan du klicka dig vidare här.</a></p>
<p><a href="http://www.seniorsm.tk/">Och här är länken till Täby Badmintons Senior-SM-sajt.</a></p>
<p> </p>
  
  <div class="text-gray-400"> Publicerad: 2017-02-04</div>
  

    </main>

</body>

</html>