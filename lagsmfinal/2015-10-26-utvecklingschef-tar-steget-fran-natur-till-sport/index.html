<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Utvecklingschef tar steget från natur till sport</h1>
  <div class="mb-2 text-xl">Hans idrottsbakgrund är gedigen, precis som hans erfarenhet av ideellt arbete. Nu ser han fram emot att få jobba i idrottsrörelsen.  Möt Hans Brehnfors, från nyår utvecklingschef på Svenska Badmintonförbundet.
  </div>
    <p>Hans Brehnfors tvekade inte när han såg annonsen där Badmintonförbundet (SBF) letade efter en utvecklingschef. Han sökte direkt.</p>
<p>- Idrottsrörelsen har alltid lockat mig. Den har mål och visioner som jag gillar. Idrotten är en viktig del av samhället och bygger människor, både hälsa och sinne. Jag vill verkligen vara en del av idrottsrörelsen; det är nästan som att komma hem, berättar han.</p>
<p>Hans sportintresse är genuint. En gång var han en lovande handbollsspelare, och spelade i pojkallsvenskan innan knäskador satte stopp för en vidare elitkarriär.</p>
<p>Numera håller han för motionens skull igång med en mängd idrotter: löpning, badminton, squash, innebandy och golf. Det senare började han för bara några år sedan, men han blev snabbt biten.</p>
<p>Golf påminner nämligen Hans om en annan av hans livs passioner – musiken. I drygt tio år spelade han bas i bandet Soundation, som musikaliskt befann sig någonstans i genrerna rock/pop/soul.</p>
<p>- Musiken, golfen och badminton har det gemensamt att man måste vara med i hela huvudet, hela sinnet för att lyckas. Det ger en total avkoppling, vilket är fantastiskt skönt.</p>
<p>Nu ser han fram emot att på allvar lära känna badmintonsporten.</p>
<p>- Nästan alla människor jag talar badminton med har ett eget gott minne av sporten, en historia som de vill berätta. Just badmintonsportens bredd är imponerande och visar att den är bra för alla, oavsett ålder och färdighet. Sedan är det en härlig sport att titta på: snabb, tempofylld och taktisk, säger Hans.</p>
<p>Som utvecklingschef på SBF ska Hans Brehnfors arbeta tillsammans med organisationen för att Badmintonsverige ska nå de uppsatta målen ”Dubbelt så stora, dubbelt så bra” – tuffa och intressanta mål att nå.</p>
<p>Men han har gedigen erfarenhet av att leda precis den typen av utvecklingsarbete. De senaste tio åren har Hans arbetat på Naturskyddsföreningen – med utveckling, ledarskap och organisationsfrågor.</p>
<p>Han har bland annat lett ett drygt fyra år långt föreningsutvecklingsprogram som syftat till att skapa förutsättningar att ta vara på det ideella engagemanget i Naturskyddsföreningen, öka samverkan inom föreningen och få hela organisationen att bli delaktig i mål och visioner.</p>
<p><strong>Tycker du att du lyckats?</strong></p>
<p>- Ja, jag är stolt och glad över att ha få varit med om att bygga upp en verksamhet där engagemanget, antal medlemmar och måluppfyllelsen har ökat kraftigt under de senaste åren.</p>
<p>Hans Brehnfors är noga med att poängtera att det inte är enbart han som har gjort jobbet.</p>
<p>-Varenda en i organisationen är en motor, som det gäller för mig att samordna. Vi måste ta vara på alla krafter och erfarenheter som finns för att nå våra mål.</p>
<p>SBF:s förbundschef Thomas Angarth är mycket nöjd med rekryteringen av Hans Brehnfors.</p>
<p>- Han har precis de erfarenheter och den kompetens som vi behöver, säger Thomas. Jag är övertygad om att han kan hjälpa oss att skapa den struktur, samverkan och organisation som krävs för att få fart på de nödvändiga utvecklingsprocesserna.</p>
<p><strong>Vad är då viktigast för att lyckas med utvecklingsprocesser?</strong> Jo, Hans Brehnfors nämner ett antal faktorer:</p>
<p>O Att styrelsen aktivt är med i processen.</p>
<p>O Att alla delar i organisationen samverkar och har en aktiv dialog.</p>
<p>O Att allas kompetens tas tillvara.</p>
<p>O Att målen är genomarbetade.</p>
<p>O Att man har tålamod.</p>
<p>- Det tar nästan alltid lite längre tid att nå målen än vad man tror när man startar resan.</p>
<p><strong> Vad är det första du ska göra när du börjar din anställning på SBF i januari?</strong></p>
<p>- Det är att lyssna. För att därigenom lära känna människor, organisationen och processerna. Därefter går vi vidare och arbetar fram en plan för utvecklingen framöver.</p>
<p><strong>Till sist: Om du ska beskriva dig själv med fem ord, vad säger du då?</strong></p>
<p>- Positiv, nyfiken, målinriktad, levnadsglad, samhällsinriktad…</p>
<p>Så blir det tyst en kort stund.</p>
<p>- Oj, vad det lät klyschigt, säger han med ett skratt. Men samtidigt är det nog en hyfsad beskrivning av vem jag är.</p>
<p><strong>Är det något mer du vill tillägga? </strong></p>
<p>- Ja, jag ser fram emot att få börja och bli en del av denna fina organisation och den utvecklingsresa vi har framför oss. Allt som det förhoppningsvis kommer att innebära - särskilt för badmintonsporten men även för mig personligen. Adda mig också gärna på Facebook om ni vill, så kan jag redan nu så smått lära känna er i rörelsen.</p>
<p><strong>Kort om Hans Brehnfors</strong></p>
<p>Ålder: 48 år</p>
<p>Bor: I Tyresö</p>
<p>Familj. Hustru och fyra barn, 17, 16, 7 och 3 år.</p>
<p>Intressen: Familjen, naturen, idrotten.</p>
<p>Arbetar nu: På Naturskyddsföreningen med bland annat organisations- och ledarskapsfrågor, samt regional föreningsutveckling.</p>
<p>Aktuell: Börjar den 1/1 2016 som utvecklingschef på Svenska Badmintonförbundet.</p>
  
  <div class="text-gray-400"> Publicerad: 2015-10-26</div>
  

    </main>

</body>

</html>