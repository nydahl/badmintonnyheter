<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Olivia skrällde i Junior-SM</h1>
  <div class="mb-2 text-xl">Vilken överraskning! Olivia Wänglund, Umeå, skrällde i Junior-SM. Hon vann damsingelfinalen mot Täbys Ashwathi Pillai, som förra helgen tog singelguldet i Senior-SM. – Det är bara glädje just nu, säger Olivia.
  </div>
    <p><em>Bilden ovan: Hemmaspelaren Olivia Wänglund (i mitten) blev dubbel guldmedaljör vid Junior-SM i Umeå. Här är hon tillsammans med klubbkompisarna Ronak och Romina Olyaee, som tog brons i damdubbel.</em></p>
<p>Olivia Wänglund hade en härlig söndag i sin hemmahall i Umeå. Hon blev dubbel guldmedaljör vid Junior-SM. Under finalpasset tog hon först en säker seger i damdubbel ihop med Fyrisfjäderns Tilda Sjöö. Paret var överlägset rätt genom hela turneringen och vann finalen med 21-14, 21-15.</p>
<p>- Tilda och jag kompletterar varandra fint både på och utanför banan. Vi är goda kompisar och det gör att vi är trygga när vi spelar ihop, säger Olivia.</p>
<p>I damsingelfinalen var däremot Olivia Wänglund långt ifrån favorit. Det var i stället självfallet Täbys Ashwathi Pillai, som för bara sju dagar sedan vann singeln vid Senior-SM och som i år slagit sig in i seniorlandslaget.</p>
<p>Men den här dagen var Olivia starkast. Med både kraftfullt och varierat spel manövrerade hon ut Ashwathi och vann med 21-16, 21-14.</p>
<p>- Det hade jag verkligen inte förväntat mig. Men jag är supernöjd med hur jag genomförde finalen. Jag höll mig till min plan och orkade också hela vägen, säger Olivia.</p>
<p>Hon är inte bara framgångsrik i badminton. Olivia är även juniorlandslagspelare i fotboll och representerar Selånger i division 1.</p>
<p>- Jag satsar på båda sporterna och hittills har det gått bra att kombinera, säger hon.</p>
<p><strong>Hur kommer du att fira de båda gulden?</strong></p>
<p>- I kväll ska jag fira lite med några kompisar, och sedan blir det tårta i klubben. Umeå har som tradition att bjuda på tårta när någon har tagit SM-medalj.</p>
<p>Även Tilda Sjöö vann två kategorier. Förutom vinst i damdubbel segrade hon även i en välspelad mixedfinal tillsammans med Skogås Carl Harrbacka. Paret vann JSM i mixed redan förra året, och det märks att de är samspelta.</p>
<p>Båda har också tagit många steg framåt av internationellt matchande, och av tuffa matcher i Svenska badmintonligan (SBL). Carl är en av nyckelspelarna i unga Skogås, och Tilda får mer och mer speltid i Fyrisfjäderns SBL-lag.</p>
<p>Både i herrdubbel och herrsingel blev det oväntade segrare. Just Carl Harrbacka och Adam Gozzi kunde inte upprepa förra årets herrdubbelvinst utan förlorade överraskande mot Oskar Johansson/Melker Zickerman Bexell, Ljungby/Borlänge.</p>
<p>I herrsingel vann Spårvägens Simon Sandholm en tuff final mot Frölundas Johan Bademo. Båda gjorde ett mycket starkt JSM och överraskade positivt gång på gång under turneringen. </p>
<p><strong>Samtliga finalresultat:</strong></p>
<p><strong>Herrsingel</strong></p>
<p>Simon Sandholm, Spårvägen – Johan Bademo, Västra Frölunda 21-12, 19-21, 21-18</p>
<p><strong>Damsingel</strong></p>
<p>Olivia Wänglund, Umeå - Ashwathi Pillai, Täby 21-16, 21-14</p>
<p><strong>Herrdubbel</strong></p>
<p>Oskar Johansson/Melker Zickerman Bexell, Ljungby/Borlänge - Adam Gozzi/Carl Harrbacka, Fyrisfjädern/Skogås 21-18, 21-19</p>
<p><strong>Damdubbel</strong></p>
<p>Tilda Sjöö/Olivia Wänglund, Fyrisfjädern/Umeå - Lydia Demetriades/Malena Norrman, Halmstad/Stinget 21-14, 21-15</p>
<p><strong>Mixeddubel</strong></p>
<p>Carl Harrbacka/Tilda Sjöö, Skogås/Fyrisfjädern - Daniel Collin/Ellen Skott, Spårvägen</p>
<p>22-20 , 15-21, 21-10</p>
<p><a href="http://badmintonsweden.tournamentsoftware.com/sport/matches.aspx?id=5805B477-8C40-47FB-960A-0C848ED962E6&d=20180209" target="_blank">Här hittar du lottningarna och resultaten vid U19-SM</a> </p>
  
  <div class="text-gray-400"> Publicerad: 2018-02-11</div>
  

    </main>

</body>

</html>