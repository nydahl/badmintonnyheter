<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Utländska inslag har lyft SBL</h1>
  <div class="mb-2 text-xl">Mette Poulsen, Mikkel Mikkelsen, Irina Andersen, Hermansah. Listan över tongivande utländska spelare i årets SBL kan göras lång. De utländska inslagen som kryddat säsongens matcher har lyft SBL till nya höjder – både på banan och på läktaren.
  </div>
    <p><em>Bild: Skogås Irina Andersen (t.h.) och Marie Louise Steffensen (t.v.). Foto: Torbjörn Jansson.</em></p>
<p>SBL säsongen 2017/2018 har varit den kanske jämnaste och mest högkvalitativa på många år. En stor anledning till detta är de utländska spelare som allt fler klubbar plockat in för att spetsa sina trupper. Det är framförallt starka namn från Danmark som anslutit, men även spelare från Irland och Indonesien har stått för fina prestationer under säsongen.</p>
<p>Sedan ett antal år tillbaka är det tillåtet för svenska spelare att även delta i seriespel utomlands. För danska spelare öppnades den möjligheten till förra säsongen vilket är något som gjort att spelare från just Danmark ökat markant de senaste åren.</p>
<p>− När den möjligheten kom så var det några klubbar som var tidigt ute och till denna säsong har fler haft bättre möjligheter att knyta till sig danska spelare. Det som är positivt är att spelnivån har gått upp totalt sett i ligan, både i lagmatcher och delmatcher. Det känns även som att det på flera orter blivit ett större intresse, jag tänker framförallt på Halmstad och Trollhättan, säger Svenska Badmintonförbundets sportchef Jonas Herrgårdh.</p>
<p>Spelmässigt är det framförallt under matcherna som det utländska inslaget gjort avtryck menar Jonas Herrgårdh.</p>
<p>− Det kan även ha gett bättre träningsmiljö i vissa fall, men många kommer enbart hit för SBL-matcherna och åker sedan till sin hemort, säger han.</p>
<p>Men det finns även risker med en för stark utländsk prägel på SBL. Det gäller för klubbarna att hitta ett sätt att finansiera spelarna och med duktiga danskar och indoneser finns också risk att unga svenska spelare får stå åt sidan.</p>
<p>− Det kan till exempel vara att spelare på U19-nivå inte får möjlighet att spela SBL. Då kan det få negativ effekt på deras utveckling och även påverka deras möjlighet att få en liten ekonomisk ersättning för sin badminton. På den positiva sidan ger det utländska inslaget möjligheter att spela ihop med duktiga spelare och få bra erfarenheter, säger Herrgårdh.</p>
<p>Skogås är en av klubbarna som till säsongen 17/18 fyllt på med danska spelare. 16/17 hade de Irina Andersen i lagen och till nuvarande säsong fick hon även sällskap av Marie Louise Steffensen. Skogås lagledare Joacim Fellenius menar även han att det utländska inslaget varit bra för SBL.</p>
<p>− Jag tycker att nivån har ökat avsevärt, framförallt på damsidan då många lag plockat in tjejer på väldigt hög nivå. Det är kul att alla får se bra spel, det höjer hela evenemanget, säger han.</p>
<p>För egen del menar Fellenius att Skogås inte strävar efter att värva sig till en så bra placering som möjligt. Det handlar om att fylla på för att få ett konkurrenskraftigt lag.</p>
<p>− Målet är att spela med bara egna spelare. Men går det inte så måste vi plocka in utifrån och då ser jag ingen skillnad i att värva svenska eller utländska spelare. Målet är att komma tillbaka till att ha enbart egna spelare, men det tar nog några år. Vårt a-lag är en viktig förebild för våra yngre spelare.</p>
<p>Även SBL-nykomlingen Trollhättan valde inför säsongen att spetsa sin trupp med danskarna Sara Lundgaard och Nikolaj Overgaard för att stärka sina chanser i serien.</p>
<p>− Målsättningen var till en början att bara ta in spelare som flyttar till Trollhättan och tränar här. Sen gick inte riktigt som vi ville. Vi började kontakta Sara och så fick vi Nikolaj också eftersom de är ett par. Vi ville hänga kvar och vi hade inte fixat kontraktet utan dem, säger Trollhättans ordförande Janne Borgstedt.</p>
<p>− Vi är väldigt nöjda med dem som både spelare och personer. Det är nästa de i laget som är gladast efter en vinst trots att de i princip bara är här för matcherna, fortsätter han.</p>
<p>Klubben har under säsongen använt nio spelare, därav sju egna. Det är siffror som Borgstedt är nöjd med, men han menar att diskussionen om andelen utländska spelare ständigt förs inom föreningen.</p>
<p>− Jag tycker att det är en krydda för SBL med utländska spelare oavsett var de kommer ifrån. Men samtidigt är det en balans, man vill förstås hamna så högt upp i serien som möjligt, men finns det till slut inga svenska spelare kvar är det inte så kul.</p>
<p>För Trollhättan som slutade på en tredjeplats i Mellanserie B är säsongen färdigspelad sedan en tid tillbaka. Redan nu blickar klubben fram emot nästa säsong.</p>
<p>− Vi tittar på fler utländska spelare men ingenting är klart ännu. Vi vill bredda truppen men kanske inte använda alla utländska spelare samtidigt då vi även vill ha plats för våra egna spelare i SBL, säger Borgstedt.</p>
<p> </p>
<p><span style="text-decoration: underline;">Utländska spelare i SBL säsongen 2017/2018:</span></p>
<p><b>Fyrisfjädern</b>: Scott Evans (Irland), Victor Svendsen (Danmark), Mette Poulsen (Danmark).</p>
<p><b>Täby</b>: Hermansah (Indonesien)</p>
<p><b>Halmstad</b>: Mikkel Mikkelsen (Danmark), Line Fleischer Nielsen (Danmark), Sofie Holmboe Dahl (Danmark)</p>
<p><b>Kista</b>: Andihika Anhar (Indonisen), Abdul Kadir Zailani (Indonsien), Sakti Kusuma (Indonesien), Iben Bergstein (Danmark)</p>
<p><b>Skogås</b>: Irina Andersen (Danmark), Marie Louise Steffensen (Danmark)</p>
<p><b>Trollhättan</b>: Nikolaj Overgaard (Danmark), Sara Lundgaard (Danmark)</p>
<p>De enda klubbarna som under säsongen 2017/2018 inte använt sig av utländska spelare i SBL är Spårvägen och Umeå.</p>
<p>Många svenskar spelar även i den högsta ligan i Danmark. Där hittar vi bland andra: Emma Karlsson, Johanna Magnusson, Clara Nistad, Amanda Högström, Richard Eidestedt, Felix Burestedt, Jacob Nilsson.</p>
  
  <div class="text-gray-400"> Publicerad: 2018-04-06</div>
  

    </main>

</body>

</html>