<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fokuserade svenskar inför EM</h1>
  <div class="mb-2 text-xl">Idag startar individuella EM med en rad svenska hopp. Med tuffa motståndare och svåra lottningar fokuserar svenskarna på sina egna prestationer och taktisk smarthet.
  </div>
    <p>Först ut bland svenskarna är Henri Hurskainen. Henri var den svensk som senast tog EM-medalj 2012 i Karlskrona då det blev silver. Under våren har han dragits med en skada efter en olycka i gymmet, men nu börjar han komma upp i sin fulla kapacitet igen.</p>
<p>− Formen känns ganska bra. Nu har jag kunnat träna på bra i tre fulla veckor inför EM, säger Henri Hurskainen.</p>
<p>Matchandet inleds mot Orkhan Galandarov från Azerbadjan, en tidigare okänd spelare för Henri.</p>
<p>− Jag vet inte så jättemycket om honom. Nu har jag kollat in hans statistik en del, men det är ingen spelare jag mött förut så det är svårt att säga något, säger Henri.</p>
<p>Lottningen i turneringen blev av det tuffare slaget. Tar sig Henri förbi sina två första motståndare väntar troligen förstaseedade dansken Viktor Axelsen.</p>
<p>− Jag vill bara komma ut och spela så bra som möjligt i den här turneringen. Förlorar jag innan jag stöter på Axelsen är det tveksamt om jag är nöjd, men det beror på hur spelet ser ut, säger Henri.</p>
<p>De enda svenskarna som fått en seedning är mixeddubbelparet Nico Ruponen/Amanda Högström. Som nummer åtta har de också en besvärlig väg för att ta sig långt.</p>
<p>− Det är klart att det är en tuff tävling. Men jag är tror att vi har goda chanser att gå långt om vi spelar taktiskt smart, säger Amanda Högström.</p>
<p>Ruponen/Högström inleder mot det franska paret Jordan Corvee/Anne Tran på sen tisdageftermiddag.</p>
<p>− Vi har haft två bra veckor inför EM nu så formen känns god, säger Amanda Högström.</p>
<p>Emma Wengberg och Clara Nistad kliver in i tävlingen på onsdag i damdubbeln. Då med match mot det holländska paret Cheryl Seinen/Iris Tabeling. Svenskorna missade seedningsposition med minsta möjliga marginal och har många tuffa matcher framför sig om de ska gå långt.</p>
<p>− Vi har mest snackat om att komma upp på en bra nivå att prestera bra badminton. Gör vi det så har vi bra chanser att gå vidare, säger Emma Wengberg.</p>
<p>Täbyduon som till vardags även spelar med danska Team Vendsyssel ser det inte som någon direkt fördel att vara på dansk mark.</p>
<p>− Det känns inte som hemmaplan direkt. Men det är alltid speciellt att spela mästerskap. Badminton är stort här, det är ett fint arrangemang och en bra arena, säger Emma.</p>
<p> </p>
<p>Så här spelar svenskarna i den första omgången:</p>
<p>Tisdag kl. 16:45 Henri Hurskainen - Orkan Galandarov (Azerbadjan)</p>
<p>Tisdag kl. 17:30 Nico/Ruponen/Amanda Högström-Jordan Corvee/Anne Tran (FRA)</p>
<p>Tisdag kl. 20:30 Felix Burestedt - Emil Holst (DEN)</p>
<p>Onsdag kl. 10:45 Clara Nistad/Emma Wengberg - Cheryl Seinen/Iris Tabeling (NED)</p>
<p>Onsdag kl. 18:15 Nico Ruponen/Richard Eidestedt - Kim Astrup/Anders Skarup Rasmussen (DEN)</p>
<p> </p>
<p>Resultaten följer du här: <a href="http://bwf.tournamentsoftware.com/sport/matches.aspx?id=DD7C7E6E-63D1-4345-B33F-5B78396E4988" target="_blank">EM Kolding 2017</a></p>
<p>Livestream från mästerskapen hittar du <a href="https://www.laola1.tv/en-int/livestream/250417-badminton-bec-european-championships-court-1-len" target="_blank">HÄR</a> och <a href="http://zibrasport.dk/badminton/live/" target="_blank">HÄR</a>.</p>
  
  <div class="text-gray-400"> Publicerad: 2017-04-25</div>
  

    </main>

</body>

</html>