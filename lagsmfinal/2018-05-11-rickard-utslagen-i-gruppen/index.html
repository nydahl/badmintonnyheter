<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rickard utslagen i gruppen</h1>
  <div class="mb-2 text-xl">Det blev en kort tävling för Rickard Nilsson i Turkiet. Efter en seger och två förluster i gruppspelet var det slutspelat för en besviken Rickard.
  </div>
    <p>Påvelundsspelaren Rickard Nilsson klev in i Turkish Parabadminton International under onsdagen och mötte redan i första matchen gruppens tuffaste motståndare, 3/4-seedade indiern Lalinakere Yathiraj Suhas. Det blev förlust för Rickard med siffrorna 13-21, 14-21.</p>
<p>- Jag lyckades inte riktigt anpassa mitt spel till förhållandena i hallen. Jag kände att spelet fanns där men det mesta gick ut på längden på grund av otroligt snabba bollar, sa Rickard efter matchen.</p>
<p>Det blev något lättare motstånd i den andra matchen och då fick Rickard även till sitt spel och lyckades vinna med 21-8, 21-11 mot turkiskt motstånd.</p>
<p>- Efter första matchen så visste jag hur snabba bollarna var så jag ändrade spelsätt inför denna matchen. Det funkade mycket bättre och jag gick därifrån segrande.</p>
<p>På torsdagen väntade avgörande match mot Chawarat Kitichokwattana, Thailand. Återigen blev det svårjobbat för Rickard som inte fick flyt i spelet. Thaländaren kunde till sist vinna med 21-14, 21-17.</p>
<p>- Jag försökte ändra taktiken i min sista match, men motståndet var för bra för dagen. Tävlingen tog slut lite tidigare än jag hoppats på och det är en dålig stund i min karriär. Men jag kommer tillbaka starkare, säger Rickard.</p>
<p>Nästa tävlingen för svenskens del blir i juni då Irish International spelas.</p>
<p><a href="https://bwf.tournamentsoftware.com/sport/player.aspx?id=9AC02B6C-876C-4BA9-ACBF-93483E291A02&player=1040" target="_blank">Se detaljerade matchresultat från Turkish Parabadminton International här</a></p>
  
  <div class="text-gray-400"> Publicerad: 2018-05-11</div>
  

    </main>

</body>

</html>