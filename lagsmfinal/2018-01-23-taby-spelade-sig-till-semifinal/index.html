<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Täby spelade sig till semifinal</h1>
  <div class="mb-2 text-xl">Det blev bortaseger i tungviktsmötet i Uppsala - därmed är Täby klara för semifinalspel med en omgång kvar av mellanserien. I Halmstad stod hemmalaget för en stark insats som tog dem upp på en andraplats i tabellen.
  </div>
    <p>Singelspel inledde mötet i Fyrisfjädern där det var Täby som började bäst. Mathias Wigardt vann en tajt femsetare mot Andy Tsai i herrsingel 2 samtidigt som Ashwathi Pillai besegrade Cecilia Wang och tog upp Täby i 2-0-ledning.</p>
<p>Mixeddubbel och herrsingel 1 följde. Hemmalagets Tilda Sjöö/Richard Eidestedt kunde sen reducera Täbys ledning genom att vinna mixeddubbeln mot Emma Wengberg/Gustav Strömwall med 3-1 i set. I herrsingel 2 blev det en svängig match mellan Scott Evans och Hermansah där publiken bjöds på många och långa bolldueller. Till slut stod Hermansah som vinnare – ett resultat som tog Täby upp i ledning med 3-1.</p>
<p>Således all press på Fyrisfjädern och damdubbelparet Tilda Sjöö/Amanda Högström som på banan bredvid mötte Emma Wengberg/Clara Nistad. De betydligt mer samspelta Wengberg/Nistad gick ifrån till 2-0 i set innan Fyrisfjädernparet började vinna de avgörande bollarna. Sjöö/Högström imponerade allt mer och tog två raka set.</p>
<p>Då Fyrisfjäderns herrdubbelpar Eidestedt/Scott samtidigt gjorde affären kort med Täbys Hermansah/Wigardt så var ställningen 3-2 till Täby inför femte avgörande set i damdubbeln. Där var det till synes mycket nerver från bägge paren. Enkla misstag från båda håll gjorde att det blev spännande och jämnt. Det hela avgjordes med Emma Wengberg slog in en serveretur till 11-10 - en poäng som avvärjde ett Golden set och gjorde Täby till segrare.</p>
<p>Med slutresultatet 2-4 är Täby därmed klara för semifinalspel trots att en omgång av mellanserien kvarstår.</p>
<p>I Halmstad gick hemmalaget på knock mot Kista som var på besök. Gästerna gav bra motstånd men Halmstad tycktes ha bestämt sig för att hålla drömmen om en direkt semifinalplats vid liv.</p>
<p>I herrsingelspelet gick båda matcher till fem set där Halmstads Filip Suwanphingkha och Felix Burestedt till slut kunde vinna sina respektive matcher. Också i damdubbel blev det jämnt men det räckte med fyra set för att hemmaparet Line Fleischer Nilsen/Lydia Demetriades skulle ta hem matchen. Desto mer komfortabelt var det för mixeddubbelparet Mikkel Mikkelsen/Line Fleischer Nilsen som vann i tre set. Kistas segrar kom genom succéparet från Swedish Open Tim Foo/Andhika Anhar och Iben Bergstein i damsingel.</p>
<p>Halmstadseger med 4-2 innebär att laget nu tar sig upp på en andraplats i tabellen inför den sista omgången.</p>
<p>Sista omgången av mellanserie A spelas 31 januari med mötena Täby-Halmstad och Kista-Fyrisfjädern.</p>
<p><a href="http://scoreboardlive.se/" target="_blank">Se detaljerade matchresultat och tabell</a></p>
  
  <div class="text-gray-400"> Publicerad: 2018-01-23</div>
  

    </main>

</body>

</html>