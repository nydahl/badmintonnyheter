<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenskar på utbildning i Europa</h1>
  <div class="mb-2 text-xl">Svenska tränare fortsätter att utbilda sig i allt högre utsträckning. De senaste veckorna har flera svenskar har varit ute i Europa för att samla på sig nya erfarenheter.
  </div>
    <p>Tävlingssäsongen hemma i Sverige börjar ta sommarvila. Men arbetet med att utbilda tränare fortgår alltjämt. De senaste veckorna har Maria Jönsson och Hannes Andersson varit på tränarutbildning på olika håll i Europa.</p>
<p>Andra helgen i juni begav sig Hannes Andersson mot Ukrainas huvudstad Kiev för tränarutbildningen BWF Tutor - Coach Level 1.</p>
<p>− Det var långa och intensiva dagar men samtidigt spännande och lärorikt, säger Hannes.</p>
<p>Kursen var inriktad på planering och genomförande av träningspass och feedback till tränare. Eftersom det var en Tutor-kurs fokuserade kursen på att utbilda tränare och inte spelare.</p>
<p>− Ett nytt perspektiv för mig, säger Hannes som efter helgen kunde resa hem som certifierad kursinstruktör (tutor) för Coach Level 1.</p>
<p>För Hannes som till vardags är verksamhetsledare på Badmintons Kompetenscentrum i Umeå betyder certifieringen flera nya möjligheter.</p>
<p>− Förutom att det är en bra erfarenhet i mitt dagliga arbete på BKC så kan det även bli aktuellt att i Svenska Badmintonförbundets regi utbilda nya tränare. Ola Molin på NIU i Umeå är också en certifierad BWF Tutor så det är möjligt att vi arrangerar en tränarutbildning tillsammans framöver.</p>
<p>I och med att Hannes Andersson blivit kursinstruktör så finns nu sammanlagt 20 BWF-certifierade svenska kursinstruktörer för Coach Level 1.</p>
<p>En av dessa är Maria Jönsson som istället tar sikte mot att bli instruktör för Coach Level 2. Under en helg i juni gick hon en tutorkurs i Portugal.</p>
<p>− Jag fick ut otroligt mycket av kursen. Stor vikt lades på personlig utveckling och förutom att hålla träning på Coach Level 2-nivå så arbetade vi med utvärdering och feedback på träning. Vi arbetade också med att ge personlig feedback till tränare för att främja deras utveckling, stora och viktiga delar när man ska hålla tränarkurser, säger Maria.</p>
<p>På kursen som höll en hög nivå fanns tränare från Portugal, Spanien, Nederländerna, Estland, Skottland, Ungern och Polen. Som utbildare för Badminton Europes räkning fanns även Thomas Csiffary på plats i Portugal.</p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/fortranare/">Läs mer om Badminton Sweden tränarutbildningsstege här.</a></p>
<p><em>Foto: Badminton Europe</em></p>
  
  <div class="text-gray-400"> Publicerad: 2018-06-27</div>
  

    </main>

</body>

</html>