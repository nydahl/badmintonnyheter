<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Badmintonfest att vänta under Svenska Cupen</h1>
  <div class="mb-2 text-xl">Svenska Cupen avgörs i Uppsala under helgen 20-22 april. De sista förberedelserna pågår nu för fullt inför ungdomstävlingen med över 360 anmälda spelare.
  </div>
    <p>Det blir stor badmintonfest i Uppsala helgen 20-22 april då Svenska Cupen som är en av årets största ungdomstävlingar avgörs. Det unika med tävlingen är att ungdomar tävlar i sin specifika åldersklass. I år är det spelare födda mellan 2001 och 2007 som deltar.</p>
<p>- Förberelserna går bra. Vi har fått in alla anmälningar och fått ihop lottning och spelschema. Nu återstår bara de sista detaljerna, säger Mia Thorsélius som är tävlingsledare.</p>
<p>I Svenska Cupen representeras varje distrikt med två spelare per kategori och åldersklass (med undantag av mixed där det är två par per distrikt).</p>
<p>Intresset för tävlingen är stor då över 360 spelare är anmälda till spel. Åldersklasserna 01, 02 och 03 spelar på Fyrisfjädern och ålderklasserna 04, 05, 06 och 07 spelar på Fyrishov.</p>
<p>- Vi har fler anmälda än vanligt så det är väldigt kul. Det är spelare från 17 distrikt som kommer och deltar. Från Skåne i söder till Västerbotten i norr, säger Mia Thorsélius.</p>
<p>Deltagarna på Svenska Cupen erbjuds också att se SM-finalen på lördagkväll då Täby och Fyrisfjädern möts i IFU Arena. Finalen ger en extra krydda till Svenska Cupen-helgen och hittills har en stor majoritet av deltagarna även anmält intresse att se finalen.</p>
<p>- Det är bra uppslutning och bra respons kring det. Det går fortfarande att beställa biljetter till det, säger Thorsélius.</p>
<p><a href="http://www.badminton.nu/Nyheter/BadmintonSweden/SvenskaCupen2018/">Mer detaljer om Svenska Cupen hittar du här</a></p>
<p><a href="http://badmintonsweden.tournamentsoftware.com/sport/matches.aspx?id=A997B5AF-3329-4B92-921C-842475A922AE" target="_blank"><span>Spelschema och resultat.</span></a></p>
<p><a href="http://www.fyrisfjadern.se/Arbetsrum/SvenskaCupen20-22april2018" target="_blank"><span>Läs mer om Svenska Cupen på Fyrisfjäderns hemsida.</span></a></p>
  
  <div class="text-gray-400"> Publicerad: 2018-04-14</div>
  

    </main>

</body>

</html>