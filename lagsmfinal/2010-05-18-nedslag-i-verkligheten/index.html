<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nedslag i verkligheten</h1>
  <div class="mb-2 text-xl">Besök hos PBK, pensionärernas badmintonklubb på Södermalm!På bilden är det ordförande Sören Stegius och kassör Pär Frank.
  </div>
    <p>Badminton Sweden gjorde ett nedslag i verkligheten för att skildra olika badmintonföreningar i vårt land. Vi beslutade oss för att besöka en pensionärsförening i syfte för projektet fler ger mer, och höra hur det fungerar i en badmintonklubb för enbart pensionärer.</p>
<p> </p>
<p>Med varm hand välkommnade PBKs ordförande, Sören Stegius, fd yrkesofficier, mig till mitt besök.</p>
<p>Vi satte oss ner vid "deras" bord i badmintonstadion under skanstullsbron i Stockholm. Han berättade att detta är "deras" bord som de ofta samlas vid och har sina samlingar, snackar lite skit och fikar. </p>
<p>"- En del av våra medlemmar kan bli lite upprörda om det sitter några andra vid "vårt" bord när vi kommer ner", berättar Sören. Men då brukar jag lugna ner dom, skrattar Sören.</p>
<p>Sören är verkligen överraskad och glad över att Badminton Sweden fått upp ögonen för dom och pensionärsbadminton, och ska under hela mitt besök berätta glada och mycket intressanta historier om föreningen och dess medlemmar.</p>
<p>Det märks verkligen att föreningen är mer än bara badminton för Sören, vilken han också ofta poängterar. </p>
<p>"- Gemenskapen och det sociala är otroligt viktigt för oss, att ta en fika, snacka lite skit och bara umgås".  </p>
<p> </p>
<p>Föreningen startade redan 1983 och har idag över 100 medlemmar, blandat kvinnor och män i sina bästa åldrar! Sören berättar att den äldsta i föreningen heter Folke Lind och är hela 89 år! (Såg när han spelade idag lite innan vårt möte började, och en piggare 89 åring får man leta efter)</p>
<p>För att vara med i föreningen måste man fyllt 60 år, det är det enda "kravet". Att ha en badmintonbakgrund är inte alls ett måste. Här blandas pensionärer från olika delar av samhällsskiktet och med mycket olika badmintonbakgrund.</p>
<p>Medelåldern totalt bland alla medlemmar är 75,9 år, och bland de aktiva är den 72,7 år. </p>
<p>"-De som inte är aktiva kommer ner ändå för att morsa, ta en kaffe och umgås", berättar Sören. </p>
<p> </p>
<p>Medlemmarna träffas mellan 1-2 dagar i veckan, måndagar och torsdagar.</p>
<p>På måndagar har dom ett internt seriespel uppdelat i 8 olika grupper med fyra personer i varje. Grupp ett är dom som just nu är "bäst" och grupp 8 är de som kanske är nyast eller de som inte spelat lika länge. </p>
<p>På torsdagar är det lite mer en fri form att gruppspel, där det blandas lite mer. Här får de personer i de lite sämre grupperna spela med personer som spelat badminton tidigare och kan därför lära ut lite taktiska tips och teknik.</p>
<p> </p>
<p>Det märks att det är något speciellt med föreningen, andan och atmosfären bland medlemmarna som kommer ut ur omklädningsrummen och hälsar på varann och frågar om man syns nästa vecka. Man märker glädjen hos personerna som träffas.</p>
<p>Medlemmarna räds inte att det kan vara fysiskt jobbigt, utan ger sig varje vecka ut på badmintonbanan med ett leende på läpparna och badmintonracket i handen!</p>
<p> </p>
<p>PBKs kassör, Pär Frank, berättar att det även förekommer en del utbyten med andra föreningar och viss tävlingsverksamhet. </p>
<p>"-Vi har vart i Göteborg och spelat mot en annan pensionärsklubb där, men vi förlorade" berättar Pär. Efter vi spelat klart i Göteborg, avslutades det med en middag och socialt med våra vänner i Göteborg, berättar Pär.</p>
<p> </p>
<p>Är du också pensionär och vill börja spela badminton? Hör av dig till Simon Ottosson på Badminton Sweden, så hjälper han dig hitta närmaste förening.</p>
<p>08 699 60 22, <a href="mailto:simon.ottosson@badminton.nu">simon.ottosson@badminton.nu</a> </p>
<p> </p>
<p>Efter samtalet så tar jag en kort promenad och funderar. </p>
<p>Jag hoppas verkligen, att när jag är pensionär, att jag få vara lika pigg och allert som dessa människor är! </p>
<p>Tillslut hittade jag ordet jag funderat över under min promenad... <strong>Livskvalité!</strong></p>
<p> </p>
<p> </p>
<p> </p>
  
  <div class="text-gray-400"> Publicerad: 2010-05-18</div>
  

    </main>

</body>

</html>