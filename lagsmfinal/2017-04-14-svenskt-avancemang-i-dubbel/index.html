<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svenskt avancemang i dubbel</h1>
  <div class="mb-2 text-xl">Junior-EM i Frankrike fortsätter. Under torsdagen stod Sveriges dubbelpar i dam- och mixedklassen för starka insatser och avancemang i turneringen.
  </div>
    <p>Sveriges mixedpar Tilda Sjöö/Calle Harrbacka var först ut under torsdagen. Motståndet var återigen det engelska paret Max Flynn/Lizzie Tolman som Tilda och Calle var ytterst nära att vinna mot i lagspelet. En ny chans för revansch − och revansch fick de. Vinst i två raka set, 21-13, 21-19.</p>
<p>− Calle och Tilda har utvecklats väldigt bra under turneringen och har riktig hög nivå i sitt spel, säger Petter Yngvesson, U19-förbundskapten.<br /> <br /> Viktor Aglinder som i onsdags gjorde en bra match skulle få det tuffare. Engelsmannen David Jones, som Viktor stötte på i lagspelet, skulle visa sig vara för svår även denna gång, även om Viktor stundtals visade att han kan spela på denna nivå. Det blev förlust i två raka set, 21-13, 21-8.</p>
<p>Det tycks som att Sverige och England gång på gång stöter på varandra i turneringen. Så var fallet också i herrdubbeln för Calle Harrbacka/Adam Gozzi där Englands Max Flynn/Callum Hemming stod på andra sidan nätet. Tyvärr var även denna gång det engelska paret ett strå vassare och kunde vinna i två raka set, 21-9, 21-15. </p>
<p>I damdubbel fick Emma Karlsson och Johanna Magnusson en bra start i turneringen genom att slå det cypriotiska paret Eleni Christodoulou/Anastasia Zintsidou i två raka set, 21-16, 21-11. Nu väntar det engelska paret Lizzie Tolman och Fee Teng Liew i nästa omgång.</p>
<p>EM-äventyret fortsätter idag med nya spännande matcher för Sveriges juniorer.</p>
<p>Följ resultaten här: <a href="https://bwf.tournamentsoftware.com/sport/matches.aspx?id=344AF2B2-325E-4748-BE2F-93A5F7854328&d=20170414" target="_blank">2017 European Junior Championships</a></p>
  
  <div class="text-gray-400"> Publicerad: 2017-04-14</div>
  

    </main>

</body>

</html>