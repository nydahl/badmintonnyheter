<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">SIS 2011 över för denna gång</h1>
  <div class="mb-2 text-xl">Såg ni matchen Ville Lång (Finland) och Viktor Axelsen (Danmark)?!
  </div>
    <p>Swedish International Stockholm 2011 är nu avslutad för åttonde upplagan i rad, och tredje året i Eriksdalshallen, denna fantastiska arena för badminton!</p>
<p> </p>
<p>Swedish International Stockholm är viktig för badminton i Sverige. Ett ypperligt marknads- och nätverkstillfälle, och framförallt ett mycket bra tillfälle att se badminton av bra internationell klass i Sverige! Detta måste vi värna och vara rädda om.  Under veckan så spelades det inte bara badminton. Samtidigt så hade Badminton Sweden styrelsemöte, det var en mycket uppskattad föreläsning om dansk talangutveckling där många utav våra juniorkaptener deltog, samt Badminton Europé hade sitt styrelsemöte på plats torsdag till söndag.</p>
<p> </p>
<p>Som kronan på verkat så gick startskottet för förbundets 75 årsjubileum, som kickstartade med en bankett på Globe Hotell! 160 gäster var på plats, och bland gästerna fann vi SOK ledamoten Gunilla Lindberg, vice ordförande i Riksidrottsförbundet Hans Hellquist samt vice ordförande i det internationella badmintonförbundet Torsten Berg. Bland gästerna syntes också gamla spelare som Christine Gandrup och Peter Axelsson, samt legendarer som Stellan Mohlin och Nisse "Tomten" Johnsson.</p>
<p> </p>
<p>Som ni ser är SIS mer än bara badminton! Och vår förhopppning är att det ska finnas något för alla på plats under de dagar tävlingen fortgår!</p>
<p> </p>
<p>Bilden ovan visar lite utav känslorna som fanns i matchen mellan Ville Lång och Viktor Axelsen. Två otroliga vinnarskallar möttes i en hård och nervkittlande match, där Axelsen drog det längsta strået. Matchen kan ses i repris på B<a href="http://www.badmintoneurope.tv/?id=999999" target="_blank">adminton Europe TV!</a> Badminton när den är som allra bäst!</p>
<p> </p>
<p><em>"Vi gör en badmintontävling av absoluta högasta europeiska kvalité"</em> säger Badminton Europe på sin hemsida. Det är många som ska ta åt sig av detta.</p>
<p>Det är många svettiga timmar av hårt arbete bakom denna tävling, som till största delen drivs av Tibble Gymnasium samt av Skogås & Spårvägen badmintonklubb som har stort ansvar för arenan respektive transporterna under tävlingen. I matchcontroll har vi stor hjälp av både Täby och Sollentuna som ställer upp med sina ideella krafter. Vi vill självklart tacka er alla som hjälpte till under denna intensiva badmintonvecka! Utan er så får vi inte den badmintonfest vi alla vill ha i Sverige!</p>
<p> </p>
<p>Nu blickar vi framåt, mot nya utmaningar. Näst på tur har vi Senior SM i Täby som kommer bli en riktig badmintonfest! Besök Täby Racketcenter den 5-6 februari och se vilka som tar chansen i år att bli svenska mästare!</p>
<p> </p>
<p><em> Foto: Mark Phelan</em></p>
<p> </p>
  
  <div class="text-gray-400"> Publicerad: 2011-01-25</div>
  

    </main>

</body>

</html>