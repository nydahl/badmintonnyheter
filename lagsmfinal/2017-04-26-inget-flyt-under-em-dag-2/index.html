<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Inget flyt under EM Dag 2</h1>
  <div class="mb-2 text-xl">Två tuffa förluster i tre set och en mer väntad förlust i herrdubbeln i två set under andra dagen på EM. Henri skadad i början på tredje set i sin singelmatch.
  </div>
    <p>Clara Nistad och Emma Wengberg i dubbel började sin match mycket bra mot Cheryl Seinen/Iris Tabeling från Holland och vann första set med 21-17. I andra blev det för dålig rörelse och press på motståndarna och förlust med 14-21. I tredje var det återigen bättre spel och jämnt i poängen. Clara/Emma fick ett övertag och hade ledningen med 19-16, men lyckades inte hålla detta utan förlorade med 21-23. Känns lite konstigt, eftersom de var det par som styrde duellerna, men de blev för passiva på slutet. Denna match var ändå klart bättre än då de mötte det holländska paret i Swiss Open, då de förlorade i två raka set.</p>
<p>Henri Hurskainen fick en riktigt dålig start mot 6:e seeade spanjoren Pablo Abian. För långsam fart i benen och inget tempo och press på den bollsäkre spanjoren innebar setförlust i första med 12-21. I andra började Henri röra sig bättre och möta bollarna tidigt, samt följa upp sitt anfallspel, vinst med 21-18.</p>
<p>I starten av tredje set började Henri efter en duell känna av problem med ljumsken. Vid ställningen 9-10 var han tvingad att ta en paus för behandling (Henri försöker då kyla ned skadan). Skadan blev dock värre och Henri fick mer och mer spela på chans och vid en duell vid ställningen 12-16 var det färdigt. Henri kunde inte belasta ljumsken mer och fick ge upp.</p>
<p>Nico Ruponen/Richard Eidestedt avslutade matcherna för de svenska deltagarna under onsdag kväll med en svår match mot 3:e seedade Kim Astrup/Anders Skaarup Rasmussen från Danmark. I första set var det spel mot ett mål, danskarna spelade med hög kvalité, läste spelet bra och satte press med flacka slag och hårda smashar. Siffrorna blev till sist 7-21.</p>
<p>I andra set kunde Nico/Richard mer följa med i det höga tempot och lyckades hålla poängställningen ganska jämn. Flera långa dueller i publikens smak och danskarna fick jobba klart hårdare för poängen, men till sist blev det förlust för svenskarna med 18-21.</p>
<p><strong>Torsdagens svenskmatch spelas kl. 19:10</strong></p>
<p>Nico Ruponen/Amanda Högström möter då det danska paret Sören Gavholt/Maiken Fruergaard.</p>
<p>Länk till lottning, resultat och livescore:  <a href="http://bwf.tournamentsoftware.com/sport/matches.aspx?id=DD7C7E6E-63D1-4345-B33F-5B78396E4988&d=20170426">EMKOLDING</a></p>
<p>Länk till streaming hittar du här: <a href="http://zibrasport.dk/badminton/live/" target="_blank">Zibrasport Live </a>och <a href="https://www.laola1.tv/en-int/livestream/250417-badminton-bec-european-championships-court-1-len" target="_blank">Laola1 TV</a></p>
<p>Länk till information av spelare olika kategorier från Badminton Europe: <a href="http://badmintoneurope.com/cms/default.aspx?clubid=4685&cmsid=239&pageid=5381&m=4613490">BECINFO</a></p>
  
  <div class="text-gray-400"> Publicerad: 2017-04-26</div>
  

    </main>

</body>

</html>