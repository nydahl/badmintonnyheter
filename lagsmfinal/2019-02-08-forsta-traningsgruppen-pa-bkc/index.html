<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Första träningsgruppen på BKC</h1>
  <div class="mb-2 text-xl">De tre första studenterna är på plats på Badmintons kompetenscentrum (BKC) på Idrottshögskolan i Umeå. – En fantastiskt möjlighet att kombinera elitsatsning och universitetsstudier, säger Hannes Andersson, verksamhetsansvarig och huvudtränare.
  </div>
    <p><em>Bilden ovan: Den första träningsgruppen är nu samlad på BKC i Umeå. Från vänster: Verksamhetsledaren Hannes Andersson och de tre studenterna Ronak Olyaee, Martin Norrman och Nathalie Wang. Foto: Stefan Persson.</em></p>
<p>Badmintons kompetenscentrum i Umeå är en satsning i samverkan mellan Svenska Badmintonförbundet, Umeå universitet och Umeå kommun. Syftet är att utveckla och lyfta svensk badminton.</p>
<p>– Vi är glada över att kunna stötta dem som både vill satsa elitmässigt på badminton och göra en akademisk karriär, säger förbundschefen Tomas Sandö Brandt.</p>
<p> – Ihop med Idrottshögskolan i Umeå kan vi även ta fram badmintonspecifik forskning på hög nivå och därigenom utveckla vår sport. Jag är också positiv till att satsningen sker i Umeå och därmed bidrar till badmintonsportens utveckling i hela Sverige, säger han.</p>
<p>Hannes Andersson, 27 år, är huvudtränare och leder verksamheten på BKC. Han har en gedigen idrotts- och badmintonbakgrund, både praktisk och teoretisk.</p>
<p>Förutom att han har gått tränarsteg i badmintonförbundets regi har han läst det treåriga tränarprogrammet vid Umeå universitet – ett program med utbildning i både idrottsfysiologi, idrottsmedicin och idrottspsykologi.</p>
<p>Och även om han har dragit ned på sin egen badmintonträning slog han till vid Senior-SM i Sundsvall och knep en bronsmedalj i herrdubbel ihop med klubbkamraten Jens Marmsten i Umeå!</p>
<p>De tre spelarna och studenterna i den allra första träningsgruppen på BKC är nu på plats: Ronak Olyaee (IFK Umeå), Martin Norrman (BMK Stinget) och Nathalie Wang (BMK Komet). Till hösten, då majoriteten av utbildningsprogram och kurser startar, siktar BKC på att ta in ytterligare fem spelare. På sikt ska sedan gruppen bestå av tio-tolv spelare.</p>
<p>De som söker till BKC ska vara spelare på svensk elitnivå; det vill säga är med eller siktar mot landslagsnivå, och medverkar i landslagssammanhang på ungdoms-, junior- eller seniornivå.</p>
<p>Studietakten kan självfallet anpassas. Du måste minst studera på 25 procent, men kan också göra det på halv- och upp till helfart. Hannes Andersson tycker att möjligheterna i Umeå att anpassa studierna efter idrottens krav är mycket goda.</p>
<p>– Vi försöker verkligen få ihop helheten runt idrottaren. Ska en elitsatsande badmintonspelare utvecklas optimalt är det nödvändigt att det finns en trygghet i miljön runt omkring den aktiva, såsom skola, familj, vänner, hemmaförening med mera, säger han. </p>
<p>– Forskning har även visat att kombinationen elitidrott/studier kan ge en ökad trygghet på grund av känslan av att framtiden är säkrad, vilket i sin tur leder till bättre idrottsprestationer och en ökad motivation, menar Hannes.</p>
<p>Han har helhetsansvar för all träning, planerar och strukturerar den, och skapar individuella  träningsplaner för varje spelare. Han leder också träningspassen.</p>
<p>– Som det är nu har vi tre morgonträningar varje vecka. Dessutom har vi ett avtal med IFK Umeå som innebär att studenterna tränar med dem på kvällstid, säger han.</p>
<p>Utöver badmintonträningen har BKC-studenterna tillgång till ett prestationsteam som innefattar fysioterapeuter, fystränare, dietist och idrottspsykologisk hjälp – och som stöttar studenterna i deras satsning på idrotten. Teamet servar inte bara studenterna på BKC utan även studenterna vid de fyra övriga kompetenscenter som finns på Idrottshögskolan i Umeå: friidrott, innebandy, längdskidor och orientering.</p>
<p>– Prestationsteamet betyder mycket. De som arbetar där ger snabb och kontinuerlig hjälp och stöttning. Det är en stor trygghet att vara i en miljö där hela personen är i fokus, säger Hannes.</p>
<p>Men Hannes arbetar inte bara med spelarna på BKC. En del av hans tjänst går ut på att medverka till att förbättra svensk badminton genom forskning och utveckling.</p>
<p>– Jag jobbar bland annat med en stor översikt över all forskning som finns både nationellt och internationellt om badminton, berättar han.</p>
<p>Hannes håller också på att ta fram ett träningsprogram om hur man förebygger skador – ett material som ska spridas till klubbar, ledare och spelare och som ska fungera som ett praktiskt verktyg i vardagen.</p>
<p>– När man elitsatsar och tränar mycket är det viktigt att jobba skadeförebyggande. Jag både hoppas och tror att materialet blir nyttigt för till exempel eleverna vid badmintongymnasierna, både RIG (Riksidrottsgymnasierna) och NIU (Nationell Idrottsutbildning), säger Hannes.</p>
<p><a href="https://www.umu.se/idrottshogskolan/kompetenscentrum/badmintons-kompetenscenter/">Här kan du läsa mer om Badmintons kompetenscentrum, och om hur du ansöker till BKC. Ansökan till hösten ska vara inne senast den 15 april.</a> </p>
  
  <div class="text-gray-400"> Publicerad: 2019-02-08</div>
  

    </main>

</body>

</html>