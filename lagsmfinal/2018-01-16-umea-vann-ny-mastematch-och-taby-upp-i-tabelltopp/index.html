<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Umeå vann ny måstematch och Täby upp i tabelltopp</h1>
  <div class="mb-2 text-xl">Mellanserie B lever inför sista omgången efter att Umeå vunnit borta mot Trollhättan. I Mellanserie A startade Halmstad med att besegra Fyrisfjädern i Golden set samtidigt som Täby tog sig upp på förstaplats.
  </div>
    <h3>Mellanserie B</h3>
<p>I Trollhättan möttes ortens lag Umeå i en match med stor betydelse för utgången av Mellanserie B. Trollhättan ledde inför omgången serien och hade ett gyllene läge att befästa förstaplatsen. Men Umeå ville annorlunda. Gästerna vann övertygande damdubbel, herrdubbel och herrsingel i tre set. Albin Hjelm fick en något tuffare resa i herrsingel 2, men i och med att även han fick in segerbollen så tog Umeå hem segern med 4-2. Matchens spelare bland gästerna blev välförtjänt Gabriel Ulldahl som låg bakom två segrar (HS1 & HD).</p>
<p><b>Trollhättan-Umeå 2-4</b></p>
<p>Skogås hade stora chanser att stärka slutspelsplatsen då de gick in mot Spårvägen i Enskede Rackethall. Men det var ett för kvällen starkt Spårvägen som gjorde allt för att sätta käppar i hjulen för gästerna. Hemmalagets Joachim Areskär vann herrsingel 2 och Hannes Svensson/Simon Sandholm vann herrdubbel men där tog det stopp för det unga Spårvägen. Skogås suverän Irina Andersen låg bakom segrar i både damsingel och damdubbel, där tillsammans med Amanda Lagehäll. Matchen slutade med 4-2-seger för Skogås som därmed tog klivet upp i toppen av Mellanserie B.</p>
<p><b>Spårvägen-Skogås 2-4</b></p>
<p>Kvällens resultat innebär att det blir en dramatisk avslutning på Mellanserie B. Utöver avhängda Spårvägen kan de tre övriga fortfarande ta sig till slutspelet. Tabellen toppas inför sista omgången av Skogås (7p) tätt följt av Umeå (6p) och Trollhättan (5p).</p>
<h3><b>Mellanserie A</b></h3>
<p>Mötet Halmstad-Fyrisfjädern togs efter sex spelade delmatcher till ett Golden set. Där fick mixeddubbel fälla avgörandet. Matchens ordinarie mixeddubbel hade Halmstad vunnit genom Mikkel Mikkelsen/Louise Eriksson i en tuff femsetare mot Scott Evans/Tilda Sjöö. Till Golden set var hemmaparet detsamma, men i Fyrisfjädern kastade man om i paret och in istället för Evans kom Richard Eidestedt. Bytet blev dock inte det vinnande receptet för de regerande mästarna. Golden set blev en ytterst jämn historia som Mikkelsen/Eriksson till slut lyckades vinna med 11-9. Således plockade Halmstad extrapoängen som innebär att laget ligger kvar på tredjeplats inför fortsättningen.</p>
<p><b>Halmstad-Fyrisfjädern 4-3</b></p>
<p>I Täby racketcenter tog hemmalaget en betydelsefull seger över Kista. Täbyspelarna hade en fin kväll då de stod som segrare med 4-2. Kista fick däremot slita hårt för sina två delsegrar som både kom efter femsetare. Stor matchvinnare i hemmalaget var Emma Wengberg som bidrog i både damdubbel med Clara Nistad och i mixeddubbel med Gustav Strömvall. Efter att Wengberg/Strömvall vunnit mixeden kunde Mathias Wigardt strax därefter avgöra matchen till 4-2 genom sin seger i herrsingel 2. Genom den övertygande segern tog sig Täby upp i serieledning på fem poäng.</p>
<p><b>Täby-Kista 4-2</b></p>
<p>Tisdagens matcher betyder att Täby alltså tar över serieledningen med två omgångar kvar att spela. Tabellen ser ut på följande sätt:</p>
<p>Täby                 5p</p>
<p>Fyrisfjädern     4p</p>
<p>Halmstad         3p</p>
<p>Kista                0p</p>
<p><a href="http://scoreboardlive.se/">Se fullständiga resultat och kommande spelschema här</a></p>
<p> </p>
  
  <div class="text-gray-400"> Publicerad: 2018-01-16</div>
  

    </main>

</body>

</html>