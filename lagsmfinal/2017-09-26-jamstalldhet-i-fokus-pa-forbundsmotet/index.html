<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Jämställdhet i fokus på förbundsmötet</h1>
  <div class="mb-2 text-xl">I helgen äger Svenska Badmintonförbundets förbundsmöte rum. Under lördagen påbörjas verksamhetskonferensen och på söndagen är det årsmöte där bland annat en proposition om jämställdhet ska behandlas.
  </div>
    <p>Förbundsmöteshelgen genomförs på Clarion Hotel Arlanda och inleds på lördag eftermiddag. Klockan 14:30 samlas de anmälda deltagarna och en halvtimme senare startar mötet med bland annat presentation av årsmöteshandlingar som verksamhetsberättelse inklusive årsredovisning och även framlagda motioner och propositioner.</p>
<p>− Jag ser alltid förbundsmötet med verksamhetskonferens som en viktig del i vår verksamhet, säger förbundets styrelseordförande Tommy Theorin.</p>
<p>En av propositionerna som ska behandlas under förbundsmötet handlar om jämställdhet inom förbundet. Propositionen koncentrerar sig på tre förslag:</p>
<ul>
<li>Att förbundsstyrelsens ledamöter utöver ordföranden fr o m verksamhetsår 18/19 ska bestå av minst 40 % av ettdera kön.</li>
<li>Att andelen kvinnor eller män skall vara representerat av minst 40% i den totala gruppen förbundskaptener/förbundstränare för senior och ungdom fr o m verksamhetsår 2019/2020.</li>
<li>Att fr o m verksamhetsår 2019/2020 andelen kvinnor eller män i respektive styrgrupp för Badminton Sweden skall vara representerat av minst 40%.</li>
</ul>
<p>Propositionen ligger i linje med vad som beslutades på Riksidrottsförbundets Riksidrottsmöte (RIM) tidigare i år. Enligt beslut där ska stadgar om könsfördelningen på minst 40-60 inom specialidrottsförbundens styrelser vara på plats sommaren 2021 - men Svenska Badmintonförbundet vill redan nu få till en ändring för att bidra till ökad jämställdhet. Sedan tidigare säger stadgarna att valberedningens ledamöter skall vara lika fördelat mellan könen.</p>
<p>Vice ordförande Elisabeth Bademo som deltog på RIM och är en av styrelsens initiativtagare till förslaget menar att propositionen innebär ett viktigt ställningstagande.</p>
<p>− Vi har en bit att gå även om vi har en sport där killar och tjejer redan tränar och tävlar tillsammans. Men propositionen är en tydlig markering att vi vill arbeta än mer fokuserat på frågan om en jämställd idrott och ligga i framkant i det arbetet, säger hon.</p>
<p>Ordförande Tommy Theorin instämmer.</p>
<p>− I och med den så väljer vi att vara ett ledande förbund, säger han.</p>
<p>Under söndagen 1 oktober fortsätter verksamhetskonferensen med en workshop på temat jämställdhet och inkluderande idrott som hålls av Kristoffer Berg från SISU.</p>
<p>− Genom att ägna hela verksamhetskonferensen åt just denna fråga hoppas vi diskussionen och arbetet tar fart i både distrikt och klubbar runt om i landet, säger Elisabeth Bademo.</p>
<p>Klockan 13.00 på söndagen startar förbundsmötet – Svenska Badmintonförbundets högsta beslutande organ. Där samlas mötesdelegaterna för att ta beslut kring styrelsens sammansättning, framlagda propositioner samt inkomna motioner.</p>
<p><a href="http://www.badminton.nu/forbundet/forbundsmotet2017/">Här kan du läsa mer om förbundsmötet 2017</a></p>
  
  <div class="text-gray-400"> Publicerad: 2017-09-26</div>
  

    </main>

</body>

</html>