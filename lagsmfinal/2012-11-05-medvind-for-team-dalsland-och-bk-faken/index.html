<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Medvind för Team Dalsland och BK Fåken!</h1>
  <div class="mb-2 text-xl">I Dalsland har man nu skapat ett gemensat serielag och BK Fåken har anstormning till träningarna och sin nya tävling!
  </div>
    <p><strong>Ett slag för Dalsland</strong></p>
<p>Efter flera år av minskat antal badmintonspelare i Dalsland så stod till slut landskapet helt utan lag i seriespel efter att de två sista lagen BMS Åminton och till slut även BMK Stinget blivit tvungna att avstå seriespel p.g.a spelarbrist. En säsong utan serielag känns tomt, det är helt klart något som saknas.</p>
<p><img src="http://iof1.idrottonline.se/link/d5906dafccc84d0a97f8648b38676957.aspx?w=150&h=0" alt="Martin Norrman tillsammans med David Häger" /></p>
<p>Allt eftersom året utan serielag gick började tankarna kring ett samarbete mellan klubbar i landskapet att gro. Det fanns trots allt enstaka spelare ute i klubbarna som höll igång och tävlade individuellt men bredden i klubbarna för att hålla igång ett serielag saknades. Tidigt under sommaren övergick så tankarna till handling när BMK Stingets Sune Norrman och BMS Åmintons Viktor Weiberg började smida planer som snabbt sattes i verket.</p>
<p><img src="http://iof1.idrottonline.se/link/a9d00c0b47d2454ebf2856b5e0e054ff.aspx?w=150&h=0" alt="Viktor Weiberg" /></p>
<p>I allra sista stund så anmäldes till slut ett lag under namnet Team Dalsland, spelare började att kontaktas och gemensamma träningar drogs igång. På en bland de första träningarna som genomfördes fick spelare och ledare tips och råd av Malmös Andrés Nilsson som då studerade i trakten.</p>
<p><img src="http://iof1.idrottonline.se/link/28fd73b479b0437885776682f568a7bb.aspx?w=150&h=0" alt="Andrés Nilsson" /></p>
<p>Även spelare som tidigare spelat för andra klubbar i distriktet anslöt och nu består laget av en härlig blandning mellan unga till lite mer rutinerade spelare. Några med erfarenhet från näst högsta divisionen medans andra från Wilson Junior Tour. Även en del U13 spelare är med på träningarna och får tips och råd för framtiden. Känns som en väldigt bra mix.</p>
<p> </p>
<p>Laget huserar i Division 4 Mellan där man inlett säsongen på bästa tänkbara sätt. Fyra segrar av fyra möjliga är facit så här långt och med den topp och bredd som sammarbetet mellan klubbarna inneburit så talar det mesta för att man ska kunna vara med och slåss i toppen även när säsongen summeras.</p>
<p> </p>
<p><strong>Mevind för BK Fåken (Text från Ölandsbladet)</strong></p>
<p><strong><img src="http://iof1.idrottonline.se/link/0bbd87ee3c01458d8d4ebb801c6be227.aspx?w=150&h=0" alt="00000010888_559x371" /></strong></p>
<p>BK fåken är visserligen, aningen bisarrt, oroade för motvind inne i Färjehallen. Men i övrigt är det blåser det stark medvind. Ölandsspelen har krossat alla förväntningar och lockar drygt 200 utövare till Färjestaden och aldrig har klubben haft så många barn och ungdomar på träningarna.</p>
<p> </p>
<p>– Det blir dubbelt så många deltagare som vi hoppades på. Det känns grymt häftigt, säger Stefan Andersson som tillsammans med Mikael Tornemo och Lasse Nordén är huvudansvariga för den nya tävlingen Ölandsspelen som går av stapeln på lördag och söndag. 207 ungdomar och seniorer kommer att göra upp i Färjehallen och Färjestadens sporthall i sammanlagt 440 matcher. Därmed arrangerar den relativt lilla division tre-klubben södra Sveriges största turnering.</p>
<p><br />– Det är lite overkligt faktiskt. Men vi har lyckats tajma in en perfekt helg här när det är ont om andra turneringar i Sverige, dessutom har det visat sig att många klubbar är väldigt sugna på att just ta sig till Öland och tävla, säger Mikael Tornemo på plats i Färjehallen. Där har klubben, för den oinvigde, stött på ett något udda problem. Luftkonditioneringen gör nämligen att det blir en sorts motvind i hallen och spelet riskerar att bli långsammare än brukligt.<br />– Det är ju jäkligt känsligt sådant här. Går det emot en spelare så blir den ju förbannad. Men nu tror vi att vi löst problemet genom att använda en snabbare boll.</p>
<p> </p>
<p><strong>VARIT DRÖM</strong><br />Och visst finns det andra orosmoment inför helgen. Mikael och Stefan skämtar till exempel om att det är viktigt att matcherna blir väldigt ojämna, så att tidsschemat håller.<br />– Det kan bli svårt att koncentrera sig på sitt eget spel. Framför allt vill vi ju att allt ska fungera.<br />Men nervositeten har inte tagit överhanden.<br />– Ölandsspelen har varit en dröm i många år som vi inte riktigt vågat dra igång utan tillräckligt många som hjälper till. Så nu är man ju riktigt taggad på att dra igång det här.<br />Tävligen är framför allt en breddturnering och ingen satsning på elitklassen i Sverige. Den täcker den ett behov som finns för ungdomsspelare i regionen. Och det stora intresset i år innebär ett välkommet ekonomiskt tillskott.<br />– Visionen är att göra Ölandsspelen till tradition, helt klart.</p>
<p> </p>
<p><strong>VÄLKOMMET KAOS</strong><br />Men medvinden för BK fåken stannar inte där. För samtidigt som det går att benämna klubben som liten i Sverige så handlar det om en liten stor förening i dessa dagar. Mängder av barn från framför allt klass ett till fyra fick upp ögonen för sporten under Olympic day och nu är det 70–80 barn och ungdomar från Färjestaden som tränar i klubben.<br />– Det är rena kaoset, fast på ett bra sätt. Intresset har spridit sig som en löpeld på skolan och vi har knappt plats att ta emot alla barn. Det är ett skönt drag kring badminton här just nu, självklart är det jättekul.</p>
<p> </p>
<p><a href="http://sverigesradio.se/sida/artikel.aspx?programid=86&artikel=5334755" target="_blank">Lyssna också på en radiointervju med Simon Erlandsson</a></p>
  
  <div class="text-gray-400"> Publicerad: 2012-11-05</div>
  

    </main>

</body>

</html>