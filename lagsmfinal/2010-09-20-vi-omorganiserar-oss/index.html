<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Vi omorganiserar oss!</h1>
  <div class="mb-2 text-xl">Styrelsen har beslutat att inte anställa en ny sportchef efter Jens Grill under denna säsong, vilket resulterar i en omorganisation av kansliet som kommer att gälla fram till maj 2011.
  </div>
    <p align="center"><img alt="Organisationsschema Badminton Sweden" src="http://iof1.idrottonline.se/link/288316ce4b37440686e78ad3816781ff.aspx" /></p>
<p> </p>
<p>Den nya organisationen som endast gäller fram till maj 2011 innebär inga förändringar för verksamhetsområdena Utbildning och Information & marknad, men har större inverkan på resten av verksamheten. Thomas Angarth kommer att bli tillförordnad Sportchef och ta över verksamhetsansvaret för Internationell Badminton, vilket innebär att han kommer att arbeta 100% under denna säsong och fördela arbetstiden mellan verksamhetsområdena Utbildning och Internationell Badminton. Thomas har flerårig erfarenhet av att arbeta med internationella badmintonfrågor, då han var förbundets Team manager under ca 10 år. Detta innebär att Jan Åhrberg tillsammans med Simon Ottosson tar över ansvaret för Idrottslyftet. </p>
<p> </p>
<p>Förbundschefen Magnus Fantenberg kommer inte att inneha något verksamhetsansvar för verksamhetsområdet Nationell Badminton som tidigare, utan ansvarar för ledning av kansliet samt ekonomihanteringen som sedan 2010 är flyttad från RF till kansliet. Vi kommer under säsongen att göra en översyn av våra ekonomiprocesser samt ta fram rutiner för ekonomihantering. </p>
<p> </p>
<p>Ansvarig för verksamhetsområdet Nationell Badminton är Kia Altemark. Verksamheten inom området har delats in i tre grupper: Förvaltning, Utveckling och Rekrytering. Området Förvaltning administreras av Kia Altemark och handhar ärenden kring seriespel och tävlingar samt medlemsservice. Simon Ottosson ansvarar för området Utveckling och här ligger även projekten Fler ger mer, SDF- och Föreningsutveckling. Projekt såsom Framtidshallarna och Självklart ligger inom området Rekrytering där Jan Åhrberg är ansvarig. Det är dock inte någon förändring när det gäller projektledarrollen, utan förändringen är rent organisatorisk. </p>
<p> </p>
<p>För att se en förstoring av organisationsschemat, <a href="http://iof1.idrottonline.se/globalassets/asvenska-badmintonforbundet/forbundet/organisationsschema_201112.pdf" target="_blank">klicka här!</a></p>
  
  <div class="text-gray-400"> Publicerad: 2010-09-20</div>
  

    </main>

</body>

</html>