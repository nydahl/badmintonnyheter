<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Bortasegrarnas kväll i Badmintonligan</h1>
  <div class="mb-2 text-xl">Påvelund-seger i Umeå och Trollhättan-triumf i Frölunda. Det var bortalagen som imponerade i kvällens omgång av Badmintonligan.
  </div>
    <p><em>Bild: Mattias Borg besegrade Albin Hjelm med 3-1 i set. Foto: Stefan Persson.</em></p>
<p>Efter inledande jämna matcher i Badmintonligan var det denna omgång dags för desto klarare segrar. Under måndag vann Halmstad mot Täby med 4-2 och idag var det än större differens på resultattavlorna.</p>
<p>I Umeå var det hemmapremiär för IFK som tog emot Påvelund. Det blev dock ingen munter historia för de Umeåbor som tagit sig till Badmintonstadion. Gästande Påvelund satte in starka kort direkt och tog ledningen med 2-0 genom Line Christophersen i damsingel och Mattias Borg i herrsingel 2. Efter den starten kom Umeå - som för kvällen saknade storstjärnan Michelle Sködstrup - aldrig tillbaka.</p>
<p>När även Joshua Eipe i herrsingel 1 vann mot Gabriel Ulldahl med 3-1 i set och mixedparet Mette Poulsen/Frederik Colberg vann över Marcus Moore/Klara Johansson var slaget vunnet för Påvelund.</p>
<p>Matchen slutade hela 6-0 till Påvelund som imponerar stort. Med segern gick de upp i delad serieledning med Halmstad. Båda lag står på fem poäng efter två matcher.</p>
<p><a href="https://www.scoreboardlive.se/tournament/show/579" target="_blank">Umeå-Påvelund 0-6 (klicka här för fullständiga matchresultat)</a></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/badmintonligan/frolunda-trollhattan.jpg?w=599&h=297" height="297" width="599" /></p>
<p><em>Bild: Damdubbeln vann Sophia Grundtvig/Sara Lundgaard på ett övertygande sätt. Foto: Patrik Björkler.</em></p>
<p>I Frölunda var det seriepremiär för gästande Trollhättan som mötte nykomlingen Västra Frölunda i deras andra hemmamatch för säsongen.</p>
<p>Matchen inleddes med herrsingel 1 och mixeddubbel - två matcher där hemmalaget hade en bra chans att vinna. Det blev dock inte riktigt den start Västra Frölunda hoppats på.</p>
<p>I herrsingel 1 gjorde kroaten <span>Zvonimir Durkinjak debut i Badmintonligan genom att besegra Mikael Westerbäck med 3-0 i set. I mixeddubbeln ställdes Frölundas Gustav Björkler/Sanne Ekberg mot Trollhättans Nikolaj Overgaard/Sara Lundgaard. Efter 1-1 i set kunde Trollhättans danska duo dra ifrån och till slut vinna med 3-1.</span></p>
<p><span>Trollhättan fortsatte sen att imponera. Inte minst genom Sophia Grundtvig som tog tre raka set i damsingeln och sen gjorde samma sak i damdubbeln tillsammans med Lundgaard.</span></p>
<p><span>Det blev en säker seger för Trollhättan med 5-1 i säsongspremiären. Västra Frölunda har fått en tuff start med två raka förluster.</span></p>
<p><a href="https://www.scoreboardlive.se/tournament/show/581" target="_blank">Västra Frölunda-Trollhättan 1-5 (klicka här för fullständiga matchresultat)</a></p>
<p>-------------------------------------------------------------------------------------------</p>
<p>Du vet väl att du ser alla matcher både live och i efterhand via Svenska Badmintonförbundets kanal hos SolidSport - <a href="https://solidsport.com/badmintonswe" target="_blank">klicka här för att komma till streamingen</a>.</p>
  
  <div class="text-gray-400"> Publicerad: 2018-10-02</div>
  

    </main>

</body>

</html>