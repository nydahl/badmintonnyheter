<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Premiärdags för Victor Badmintonligan</h1>
  <div class="mb-2 text-xl">Nu börjar en ny spännande säsong av den högsta serien inom svensk badminton. Den 8-9 september spelas den första och efterlängtade omgången i grundserien. Här kommer en del intressant fakta. Och kom ihåg att följa matcherna live via Solidsport.
  </div>
    <p>Badmintonligasäsongen inleds med två spännande drabbningar under onsdag 8 september. Först ut är Halmstads lagbygge med australiensisk touch mot Täbys solida svenska trupp. Hallänningarna har inför säsongen bevarat stora delar av det lag som så framgångsrikt burit dem mot toppen. Dessutom har man spetsat till damsidan med tre australiensiska landslagsspelare i form av dubbelparet från senaste OS, Gronya Somerville och Setyana Mapasa, samt singelspelaren Wendy Chen. I skrivande stund är det något oklart hur mycket Halmstad kan använda sig av dessa spelare med tanke på den rådande pandemin. Spelarna kommer vara mycket i Danmark under året och ville därmed ha en svensk ligaklubb att spela för. Då föll valet på ligamästarna från 2019.</p>
<p>I Täby sätter man sin tilltro till unga duktiga svenska spelare och man kommer även stärkta från ett lyckat junior-SM där flera av guldhjältarna säkerligen kommer utgöra en viktig del i lagets framtida ligamatcher. Julia Tuvesson, Ludwig Axelsson, Jessica Silvennoinen har nyligen fått titulera sig som mästare tillsammans med Tom Söderström och Elin Boman och kommer bära med sig det självförtroendet in i seriespelet.</p>
<p>I den andra matchen som inleder ligaspelet ställs Påvelund mot Trollhättan. Båda lagen har som vanligt en dansk prägel bland sina stjärnskott utöver ett par svenska toppspelare. I Påvelund har exempelvis den 18-årige danske stortalangen Christopher Vittoriani anslutit samt hans landsman tillika dubbelspecialisten Andreas Sondergaard. Klubben har även förstärkt truppen bland damspelarna då man gjort klart med 20-åriga danskan Clara Graversen, vars insatser från junioråren gett henne flera europeiska mästerskapsmedaljer.</p>
<p>I Trollhättan finns sedan två säsonger tillbaka danska herrsingelstjärnan Hans Kristian Vittinghus. Han har skrivit på för ytterligare en ligasäsong och får nu även sällskap av Sebastian Bungtrup. Den sistnämnde kombinerar studier med en internationell satsning och har samma moderklubb som Trollhättans trygghet på damsidan, Iben Bergstein. Både kommer ursprungligen från Hvidovre som huserar i danska division ett. Trollhättan får dock klara sig utan Malay Yap Khai Quan som återvänt till Malaysia, samt danskarna Jeppe Bay och Sofia Grundtvig.<br /><br />Nu på torsdag 9 september ställs de regerande mästarna Fyrisfjädern mot Västra Frölunda. Fyrisfjädern vann förra säsongens ligamästerskap med minsta möjliga marginal i finalen mot IFK Umeå. Alla de spelare som bar fram laget till den titeln finns kvar, med starkt tillskott i form av indonesiske landslagsspelaren Firman Abdul Kholik. Vi har därmed ett spännande helindonesiskt möte att se fram emot när Fyrisfjädern möter Umeå framöver.</p>
<p>Umeås indones Andi Fadel Muhammad lär vara ordentligt laddad när han nu kommer att få mäta sig med sin landsman. På damsidan har Fyrisfjädern kvar sin stabila grund i form av systrarna Sjöö och danskan Julie Dawall Jakobsen.</p>
<p>I Frölunda har två av deras främsta spelare Gustav Björkler och Joel Hansson nyligen flyttat till det nationella landslagscentret i Uppsala för att där ta ytterligare kliv i karriären. De båda göteborgarna är dock lojala mot sin tidigare klubb och kommer fortsatt att spela för just Västra Frölunda den kommande säsongen. Klubbens succé med ett stort medaljregn under senaste senior-SM bådar gott inför ligastarten och laget lär dessutom vara rejält revanschsugna efter en snöplig kvartsfinalförlust mot Täby senast ligan begav sig. Det finns en utpräglad filosofi i klubben att ge sina egna svenska spelare chansen i så stor utsträckning som möjligt, men man har fortfarande två riktiga europeiska topplirare med i truppen. Zvonimir Durkinjak och Kirsty Gilmour är tillgängliga och den förstnämnde kroaten har ofta fått agera i rollen som tungan på vågen när Frölunda vunnit sina allra jämnaste tillställningar. Vi kan nog förvänta oss att stjärnan från Balkan lär fortsätta vara en stabil pjäs att lita på när laget går in i en ny ligasäsong.</p>
<p>Den 9 september kan vi även förvänta oss en spektakulär kamp mellan nord och syd. Malmös stolthet Aura tar emot norrlänningarnas hopp IFK Umeå. Skånelaget Aura har kvar samma stomme som förra säsongen där man blandar svensk landslagsklass med dansk spets. Johanna Magnusson och Jacob Nilsson är kvar för att föra fram sin klubb till nya framgångar. Dessutom kommer den danska kvartetten Emil Hybel, Andreas Fleischer, Patrick Seitzberg Abdilgaard och Fredrikke Lund på nytt finnas där för att göra den starka truppen komplett.</p>
<p>Även i IFK Umeå ser det mesta ut som under förra säsongen, men enda undantaget att stjärnspelaren Malena Norrman lämnat helt för spel i danska Köpenhamn. Det innebär samtidigt att klubbens duktiga damdubbel- och mixedspelare Nathalie Wang och Ronak Olyaee får utrymme att kliva fram ur hennes skugga för att ta ett ännu större ansvar. Kvar sedan förra säsongen finns även det gifta indonesiska paret Andi Fadel Muhammad och Melsya Nur Fitriani. Dessa visade sig vara otroligt viktiga när Umeå imponerade på alla och var endast en ynka poäng i Johan Azelius herrsingel ifrån att ta hem det senaste ligaguldet. Revanschlustan är därmed stor och med kvarvarande svenska profiler som just Johan Azelius och Martin Norrman samt återvändande Jonathan Forsberg så lär laget försöka hålla sig kvar i toppskiktet.</p>
<p>Spelschemat för den första omgången i SBL är enligt följande:</p>
<p><strong>Onsdag 8 september kl. 18.30</strong></p>
<p>Halmstad BMK-Täby BMF</p>
<p><a href="https://solidsport.com/halmstadbadminton/games/g/7enpkdjp">https://solidsport.com/halmstadbadminton/games/g/7enpkdjp</a></p>
<p>Påvelund TBK-Trollhättans BMF</p>
<p><a href="https://solidsport.com/ptbk/games/g/u1b596e4">https://solidsport.com/ptbk/games/g/u1b596e4</a></p>
<p> </p>
<p><strong>Torsdag 9 september kl. 18.00</strong></p>
<p>BMK Aura-IFK Umeå</p>
<p><a href="https://solidsport.com/bmk-aura/games/g/g1liez6a">https://solidsport.com/bmk-aura/games/g/g1liez6a</a></p>
<p>Fyrisfjäderns BMK- Västra Frölunda BMF</p>
<p><a href="https://solidsport.com/fyrisfjadern/games/g/25q4iyl9">https://solidsport.com/fyrisfjadern/games/g/25q4iyl9</a></p>
<p> </p>
<p>Ni kan följa alla sändningar från matcherna via Solidsport och dessutom alla resultat på Scoreboardlive.</p>
<p><a href="https://www.scoreboardlive.se/tournament/show/1003">https://www.scoreboardlive.se/tournament/show/1003</a></p>
  
  <div class="text-gray-400"> Publicerad: 2021-09-07</div>
  

    </main>

</body>

</html>