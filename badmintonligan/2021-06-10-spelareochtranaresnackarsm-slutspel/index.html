<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Spelare och tränare snackar SM-slutspel</h1>
  <div class="mb-2 text-xl">Victor Lag SM-slutspelet i Umeå drar igång i dag och det finns många profiler att följa. Läs om nyckelspelarna Johanna Magnusson, Victor Svendsen och Andi Fadel Muhammad och coacherna Mattias Borg och Patrik Björklers tankar inför guldstriden.
  </div>
    <p><em><span style="font-size: 10pt;">Bildtext: Johanna Magnusson, nyckelspelare i Bmk Aura</span></em></p>
<p><strong><em><span style="font-size: 12pt;">Johanna Magnusson -nyckelspelare i Aura</span> </em></strong></p>
<p><strong>Vad skulle det betyda för Aura som klubb att vinna SM-guld? </strong></p>
<p>- Det skulle vara hur stort som helst. Jag vet inte ens om det har hänt tidigare. Vi siktar på att spela bra så får vi se hur långt det räcker. Vår målsättning var från början att ta oss till semifinal. Nu är vi ju där så det är bara en bonus om man kommer längre. Självklart vill man vinna, men det är inget vi säger att vi måste.</p>
<p><strong>Hur ser nu på din egen nyckelroll inför avgörandet? </strong></p>
<p>- Jag gillar verkligen att spela för Aura och sätter ingen press på mig själv. Sedan vet jag att jag ska vara en bra spelare i laget, men det är inget jag går runt och tänker på. Det viktigaste är att vi gör det tillsammans och stöttar varandra till att spela på topp.</p>
<p><strong>Det lutar mot en semifinal där Fyrisfjädern väntar. Hur ser du på att möta landslagssystrarna Sjöö i en så viktig match?</strong></p>
<p>- Det vore jättekul att möta dem och det ser jag fram emot. Jag känner ingen press för man är två på banan. Hade jag varit singelspelare så hade det varit något annat. Därför vore det inget misslyckande om jag förlorade, men jag vill verkligen vinna och visa att jag är bäst.</p>
<p><strong>Hur ser ditt drömscenario ut inför helgen?</strong></p>
<p>- Jag vill gärna att det är riktigt jämnt och spännande i alla matcher med rolig stämning. Sedan för att det ska bli perfekt så vinner såklart Aura.<br /><br /></p>
<p><strong><em><span style="font-size: 12pt;">Mattias Borg -coach i Täby</span> </em></strong></p>
<p><strong>Hur är känslan i laget inför slutspelet? </strong></p>
<p>- Vi har tränat på bra, men har ju sedan tidigare haft några coronafall i klubben. Både Richard (Kuhl) och Clara (Nistad) har precis kommit tillbaka. Clara gjorde sitt första pass nu i veckan och det märks att man tappar en del direkt efter att man varit smittad. Därför känns det såklart lite osäkert, men vi ska nog kunna ruska om en del lag ändå.</p>
<p><strong>Vad tror du om kvartsfinalmötet med Västra Frölunda? </strong></p>
<p>- Vi har ingen press på oss. Vi slutade ju sist i grundserien och de är helt klart favoriter på pappret, men jag tror att det är en fifty-fifty match. Det blir såklart riktigt tufft om de har med sin kroatiske spelare, men bara vi går in och har riktigt kul så kommer vi ha bra chanser ändå.</p>
<p><strong>Vad krävs av er för att kunna utmana om guldet? </strong></p>
<p>-Guldet blir tufft. Jag tror Fyrisfjädern kommer att sopa banan med alla om de har med sina danskar. Victor Svendsen var med senast och de kanske även får in Julie Dawall Jakobsen. I så fall kan ingen kan stoppa dem. Vi har helt enkelt inte lag nog att utmana om guldet, men tar vi oss till final så har vi gjort det grymt bra.</p>
<p><strong>Hur skulle ditt drömscenario se ut under helgen? </strong></p>
<p>-Det jag vill är att vi framförallt har en bra lagsammanhållning där alla verkligen hejar och ger allt för varandra. Vi kommer ha med det högsta tillåtna antalet det vill säga tolv personer för att ha ett så bra stöd som möjligt. Sedan vore det grymt om vi skulle vinna mot både Västra Frölunda och sedan IFK Umeå. Då kan vi vara mer än nöjda med hela säsongen.<br /><br /></p>
<p><span style="font-size: 12pt;"><strong>Victor Svendsen -dansk frontfigur i Fyrisfjädern</strong></span><br /><strong><br />Vad förväntar du dig av dig och ditt lag under helgen?</strong></p>
<p>- Varje gång vi står på banan ska vi ge hundra procent för varandra och det vet jag att Fyrisfjädern alltid gör. Därför är det en fröjd att spela för laget. Jag är själv med för att vinna matcher och utöver det vara en bra lagspelare. Jag vill stötta mina lagkamrater och alltid ställa upp i de allra tuffaste lägena.<br />Vad lärde du dig efter finalförlusten mot Täby och Hermansah 2018? Jag har varit i många svåra situationer de senaste tre åren som har gjort mig till en lugnare och mer mogen spelare. På vilket sätt vill du ta revansch den här gången? Jag kommer ge allt jag har för att ta tillbaka guldet till Fyrisfjädern och till Uppsala. Klubben förtjänar verkligen det och har några fantastiska människor som verkligen brinner för det här projektet. Då får jag också min revansch. Kan du beskriva ditt drömscenario i slutspelet? Jag hoppas på en riktigt fin helg i Sverige och att vi på söndag eftermiddag står med pokalen och med guldmedaljen runt halsen.</p>
<p><br /><span style="font-size: 12pt;"><strong>Patrik Björkler -coach i Västra Frölunda</strong></span><br /><br /><strong>Vad krävs av er för att ni ska utmana om guldet?</strong></p>
<p>-Det krävs att alla i laget har en bra dag samtidigt och att vi har marginalerna med oss. Inget mirakel behöver ske, utan vi har chansen om dagsformen är god.</p>
<p><strong>Hur tror du de andra lagen ser på er?</strong></p>
<p>- Att vi är ett väldigt jämnt lag där vi sticker ut i några kategorier. Gustav (Björkler) har sett stark ut den senaste tiden och honom vill nog ingen möta nu. Sedan har även Sanne (Ekberg) varit väldigt bra hela säsongen. Joel (Hansson) har varit stabil i dubbelspelet och Frida (Lindström) skrällde senast och vann mot Umeås indonesiska. Så vi kan slå alla lag.</p>
<p><strong>Hur viktig är din egen roll i slutspelet?</strong></p>
<p>- Jag delar ju ansvaret med Anton Lundén och vi har en viss påverkan, men den är inte så stor. Vi behöver få alla på rätt anspänningsnivå och kan hjälpa till med lite taktiska detaljer, men det är spelarna som måste avgöra det hela i grunden.</p>
<p><strong>Hur ser ditt drömscenario ut inför helgen? </strong></p>
<p>- Att vinna skulle betyda väldigt mycket. Det vore ett kvitto på att verksamheten är bra och att vi är det bästa lagen som har egna spelare i truppen. Dessutom får många av de yngre vara med.</p>
<p><br /><span style="font-size: 12pt;"><strong>Andi Fadel Muhammad- indonesisk skönlirare i Umeå</strong></span><br /><br /><strong>Vad kommer du tillföra till laget i slutspelet?</strong> </p>
<p>- Många av motståndarna har riktigt bra första herrsingelspelare och då kan det bli helt avgörande ifall jag vinner mot dem. Det skulle även ge hela laget en riktigt bra atmosfär och alla skulle bli extra taggade till att även vinna sina matcher.<br /><br /><strong>Vad skulle det betyda för dig att vinna guld med Umeå? </strong><br />- Det vore det hittills största i min karriär. Jag vill verkligen vara med och skriva historia för klubben och det kommer säkert kunna gynna mig i framtiden.</p>
<p><br /><strong>Det skulle kunna bli en finalmatch för dig mot Victor Svendsen som är ute efter revansch mot indonesiskt motstånd. Hur ser du på det?</strong></p>
<p>-Jag väntar på honom och ser fram emot att avgöra vem som faktiskt är bäst. Jag har en bra känsla och har tränat tre gånger om dagen för att vara redo för allt. Om vi möts hoppas jag kunna vinna med hjälp av rätt taktik.</p>
<p><strong>Hur ser ditt drömscenario ut inför helgen?</strong></p>
<p>- Vi avslutar säsongen med en riktigt tuff finalkamp och till slut vinner vi alltihop. Då bevisar vi för alla andra att vi är bäst och kan leverera ett guld på vår hemmaplan.</p>
<p><strong>Spelschemat för Lag SM-finalen</strong></p>
<p>Fredag 11 juni: 16:30 Västra Frölunda Bmk - Täby Bmf</p>
<p>Lördag 12 juni: 16:30 Semifinaler</p>
<p>Söndag 13 juni: 11:00 Final</p>
<p>Matcherna i Victor Lag SM-finalen kan följas på SolidSport. <a href="https://solidsport.com/badmintonligan">https://solidsport.com/badmintonligan</a></p>
<p>Mer information, med bland annat laginfo och tabeller finns på <a href="https://www.badmintonligan.se/">www.badmintonligan.se</a>.</p>
  
  <div class="text-gray-400"> Publicerad: 2021-06-10</div>
  

    </main>

</body>

</html>