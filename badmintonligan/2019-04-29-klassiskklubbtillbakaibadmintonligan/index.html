<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Klassisk klubb tillbaka i Badmintonligan</h1>
  <div class="mb-2 text-xl">Nu är det klart att BMK Aura från Malmö går upp till Badmintonligan säsongen 2019/2020. Därmed gör en av Sveriges mest framgångsrika badmintonklubbar comeback i högstaligan efter sju års frånvaro.
  </div>
    <p><em>Bild: Johanna Magnusson spelar för Aura. Foto: Torbjörn Jansson.</em></p>
<p>Skåneklubben vann den gångna säsongen division 1 syd överlägset och tar nu steget upp i Badmintonligan efter att Spårvägen och Skogås tackat nej till att kvala om en plats till Badmintonligan.</p>
<p>I och med klubbens uppflyttning förstärks Badmintonligan med tre av Sveriges allra bästa spelare. Johanna Magnusson och Emma Karlsson (världsranking 43 i damdubbel) samt Jacob Nilsson (Sverigetvåa i herrsingel) utgör tillsammans Auras starka kärntrupp av spelare.</p>
<p>– Vi är nöjda och glada och ser fram emot spel i Badmintonligan. Det här visar för medlemmar och spelare att klubben satsar och vill något, säger Maria Magnusson, klubbchef för Aura.</p>
<p>Segern i division ett och uppflyttningen till Badmintonligan sammanfaller med andra positiva tendenser för klubben, berättar Maria Magnusson.</p>
<p>– Klubben har sett ett uppsving de senaste två åren med ökat medlemskap och ungdomar som utvecklas mer. Föreningen har också fått bra ordning på ekonomi och på tränare. Vi vet vad vi vill och ser med tillförsikt på framtiden.</p>
<p>Aura är den badmintonklubb som vunnit näst flest lag-SM i Sverige och under 80-talet var klubben ledande i landet med tio guld mellan åren 1977 och 1988.</p>
<p>Maria Magnusson (tidigare Bengtsson) var då tillsammans med Stefan Mellgård (tidigare Karlsson), Rickard Magnusson och Lars Wengberg några av de mest framstående spelarna.</p>
<p>Om det kan bli en ny storhetstid för klubben återstår att se. Maria Magnusson berättar att det allra först handlar om att kunna behålla de spelare man idag har i laget. Innan truppen till nästa år är klar vill hon inte gå ut offentligt med något mål för kommande säsong.</p>
<p>– Vi har ett mål för säsongen, men det är inget vi vill prata om ännu. Vi kör vårt eget race. </p>
<p>Vilka eventuella förstärkningar som kan bli aktuella till ligastarten är inte heller klart.  </p>
<p>– Inget är ännu sagt angående förstärkningar. Vi får se framåt hur det blir, säger Maria Magnusson.</p>
  
  <div class="text-gray-400"> Publicerad: 2019-04-29</div>
  

    </main>

</body>

</html>