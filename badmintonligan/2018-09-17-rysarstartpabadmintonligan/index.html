<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rysarstart på Badmintonligan</h1>
  <div class="mb-2 text-xl">Premiärmatchen i Badmintonligan blev precis så spännande som många hade förutspått. Efter sex delmatcher stod det 3-3 mellan Täby och Påvelund. Och även Golden set blev en rysare…
  </div>
    <p>Svenska lagmästarna Täby fick en tuff start i Badmintonligan. Hemma i Täby Racketcenter tog de på måndagskvällen emot den starka nykomlingen Påvelund från Göteborg – ett lag som har ett helt koppel mycket kompetenta spelare. </p>
<p>Inte minst danska toppspelare som dubbel- och mixedspecialisten Frederik Colberg, och starka singelspelare som Joshua Eipe, Mette Poulsen och unga Line Christophersen. Line vann i helgen damsingelguld i U19-EM i Tallin och anses vara en av Danmarks mest lovande spelare.</p>
<p>Men Täby stretade emot väl under hela matchen. Efter sex delmatcher stod det 3-3, och drabbningen avgjordes i Golden set, som denna gång spelade i mixeddubbel. Frederik Colberg/Line Christophersen vann där mot Täbys Hermansah/Clara Nistad med 11-7, vilket betydde seger och två poäng till Påvelund och en poäng till Täby.</p>
<p>- Jag kan inte vara annat än nöjd med att vi lyckades vinna på bortaplan mot de regerande svenska mästarna. När vi åkte upp i bussen till Täby hoppades jag på vinst, antingen med 4-2 eller också efter 3-3 och Golden set. Det känns härligt att vi lyckades, säger Påvelunds lagledare Asger Madsen.</p>
<p>- Men det satt verkligen hårt inne. Täby är inte lätt att knäcka. De har stabila spelare, duktiga och erfarna. Särskilt deras herrsinglar är bra, liksom damdubbeln. Och ett Golden set är alltid något av rysk roulette, men Frederik och Line spelade mycket bra hela tiden. </p>
<p>Innan Golden set vann Påvelund tre delmatcher relativt enkelt: Mette Poulsen i damsingel mot Täbys Rebecca Kuhl, herrdubbeln där Frederik Colberg spelade ihop med Mattias Borg (svensk singelmästare 2017) och så mixed där Colberg triumferade ihop med Line Christophersen.</p>
<p>Men Täby vann de tre övriga matcherna. Först stod Hermansah för en otrolig vändning i herrsingel 1 mot Joshua Eipe. Eipe hade 2-0 i set och en matchboll i tredje set. Men Hermansah klarade sig ur knipan och visade där och i de två återstående seten att han är enormt psykiskt stark.</p>
<p>Detsamma gäller Täbys Mathias Wigardt som vann herrsingel 2 mot Christian Lind Thomsen med 3-2 i set. I damdubbel vann sedan Täbys Clara Nistad/Ashwathi Pillai mot Mette Poulsen/Line Christophersen med 3-1. Både Clara och Ashwathi spelade bra med kraftfulla smashar och dominerade mot Mette/Line, som är mer singelspecialister. </p>
<p>Men trots detta räckte alltså inte Täby ända fram. Förlusten i Golden set var dock inte särskilt överraskande för Täbys spelande lagledare Mathias Wigardt.</p>
<p>- Många hade det på känn, och jag är glad för att vi gjorde det bättre än nästan alla trodde. Hermansah lyckas alltid spela väl och är mycket svårslagen, damdubbeln gjorde det superbra, och själv gjorde jag en OK insats, säger han.</p>
<p>- Jag förlorade inte en enda herrsingel 2 förra säsongen, så jag ville inte inleda med en förlust nu. Skönt att lyckas med det!</p>
<p>Mathias är också förtröstansfull inför de kommande matcherna i Badmintonligan.</p>
<p>- Vi har ett starkt lag och kan vi höja oss lite till blir vi farliga, säger han.</p>
<p>Påvelunds seger lär inte bli den sista den här säsongen. Nykomlingen är mångas favorit, och Asger Madsen ser fram emot fortsättningen.</p>
<p>- Det ska bli kul att kunna bjuda våra ungdomar i klubben på bra och välspelad badminton. Vi har 250 ungdomar som tränar badminton i klubben, och med tennissektionen är vi totalt 1100 medlemmar. Många av dem kommer till vår hall när vi spelar, plus att jag hoppas på att många badmintonintresserade från hela Västsverige vill se högkvalitativt spel, säger han.</p>
<p>Inte minst Frederik Colberg kommer att vara en stor attraktion i Badmintonligan den här säsongen. Han spelar dubbel och mixed på en mycket hög nivå. Med ett tryck och med en förmåga att båda dra upp och ta ned tempot som är imponerande, och som förklarar hans många vinster i internationella turneringar genom åren.</p>
<p><a href="https://www.scoreboardlive.se/tournament/show/576" title="Här hittar du resultaten i matchen Täby – Påvelund 3-4." target="_blank">Här hittar du resultaten i matchen Täby – Påvelund 3-4.</a></p>
<p>Badmintonligan fortsätter med nya matcher redan tisdag den 18 september:</p>
<p>Västra Frölunda - Fyrisfjädern från Uppsala. </p>
<p><a href="https://www.scoreboardlive.se/tournament/show/577">Här hittar du laguppställningar 24 timmar innan match</a></p>
<p>Halmstad – Umeå.</p>
<p><a href="https://www.scoreboardlive.se/tournament/show/578">Här hittar du laguppställningar 24 timmar innan match</a></p>
<p><a href="https://solidsport.com/badmintonswe/category/badmintonligan">Du följer alla matcher via Svenska Badmintonförbundets kanal hos Solidsport (klicka här).</a></p>
<p><a href="http://www.badminton.nu/tavlingserie/Badmintonligan/Hem/"></a></p>
<p><a href="http://www.badminton.nu/tavlingserie/Badmintonligan/Hem/">Missa inte heller Badmintonligans hemsida där du får alla uppdateringar inklusive tabell och spelschema.</a></p>
<p><a href="http://www.badminton.nu/tavlingserie/Badmintonligan/Hem/"></a></p>
  
  <div class="text-gray-400"> Publicerad: 2018-09-17</div>
  

    </main>

</body>

</html>