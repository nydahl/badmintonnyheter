<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">&#39;Publiken gav mig energi&#39;</h1>
  <div class="mb-2 text-xl">Fyrisfjäderns stora segerkreatör Julie Dawall Jakobsen fick utstå en riktig nervpärs i finalsegern mot Påvelund.
  </div>
    <div class="kvgmc6g5 cxmmr5t8 oygrvhab hcukyx3x c1et5uql ii04i59q">
<div dir="auto">Julie blev den utvalda spelaren som erbjöds utmaningen att spela hem guldet till Uppsala och hon klarade av den med bravur.</div>
<div dir="auto">–Jag är glad att jag kunde kontrollera nerverna i goldet set, säger hon.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Att spela helt avgörande roller i svenska ligafinaler har under de två senaste säsongerna blivit danskan Julie Dawall Jakobsens signum. I Umeå förra året hade hon kniven mot strupen i den sista delmatchen av SM-finalen. IFK Umeå var i ledning och var endast ett fåtal bollar ifrån titeln. Då plockade hon fram sitt absolut bästa badmintonlir och malde ner den bollsäkra indonesiskan Melsya Nur Fitriani i en lång femsetsmatch, vilket också resulterade i ett makalöst konfettiregn. Segern utgjorde nämligen Fyrisfjäderns sista livlina den gången och hon pressade därmed fram ett golden set där uppsalalaget visade sig vara starkast i herrdubbeln.<br /><br /></div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">I årets ligafinal var det istället Fyrisfjädern som hade kommandot från start och skaffade sig en ledning som motståndarlaget Påvelund lyckades kvittera. Det scenariot skulle även innebära att den danska damsingelspecialisten med nerver av stål skulle få träda in i rampljuset på nytt. Nu var det hennes tur att få spela ett sista set med hela Fyrisfjäderns öde på sina axlar. När coacherna i de båda finallagen valde bort kategori efter kategori, så återstod bara damsingeln och det var därmed upplagt för ännu en rafflande slutstrid. På andra sidan stod Edith Urell och Julie hade klart för sig vad som krävdes för att ta ytterligare en seger mot den svenska damsingelmästarinnan.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">–Edith har blivit mycket bättre sedan förra gången vi möttes. Så jag märkte vad hon hade förbättrat och försökte anpassa mig efter det. Jag försökte spela runt henne mycket på banan eftersom hon har riktigt bra slag när hon får tid på sig. Jag var riktigt nervös, men blev så otroligt glad när det gick min och hela lagets väg till slut, förklarar Julie.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Hon tog hem golden set med 11-7 och visade ännu en gång sin enorma betydelse för Fyrisfjäderns två senaste triumfer. Dessutom vann hon sin delmatch i ytterligare en femsetsmangling mot just Edith. Den andra raka titeln med laget inbringade en känsla av stolthet och lycka.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">–Jag gillar verkligen klubben och alla spelare, därför var det extra kul att kunna hjälpa mitt lag till den här vinsten och dessutom få vinna guld en andra gång tillsammans. Det var en så otroligt härlig och spännande final att spela, menar Julie.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Finalmatchen spelades i just Uppsala och enligt Julie var det ett minne för livet att få spela matchen med alla hejarop i ryggen, vilket hon också vill rikta ett stort tack för.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">–Publiken gav mig verkligen väldigt mycket energi och det var en fantastisk atmosfär inne i arenan som jag aldrig kommer att glömma. Jag är därför väldigt tacksam för stödet och för att jag fick uppleva allt detta, menar hon.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto"><br />Guldfirandet för Julies del blir dock inte långvarigt. Nu väntar hårdträning inför nästa stora evenemang dit även flera svenska spelare kommer att åka, nämligen EM i Madrid.<br /><br /></div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Bilden: En glad Julie med bucklan i sin hand.</div>
</div>
  
  <div class="text-gray-400"> Publicerad: 2022-04-13</div>
  

    </main>

</body>

</html>