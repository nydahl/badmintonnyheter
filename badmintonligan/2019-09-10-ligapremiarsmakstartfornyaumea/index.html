<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ligapremiär: Smakstart för ”nya” Umeå</h1>
  <div class="mb-2 text-xl">Umeå kom till start i Badmintonligan med ett helt nytt lag. Och de kunde inte ha önskat sig en bättre premiär – vinst på bortaplan med 4-2 mot Frölunda.
  </div>
    <p><em>Bilden ovan: Umeås nya lag fick en bra start på Badmintonligan genom vinst borta mot Frölunda med 4-2.</em></p>
<p>Frölunda-Umeå på tisdagskvällen var den fjärde och avslutande matchen i den första omgången av Badmintonligan. Matchen var också lite anmärkningsvärd eftersom båda lagen satsade helt och hållet på egna spelare. Det i motsats till många andra klubbar i ligan som blandar egna spelare med framför allt danska toppspelare.</p>
<p>Frölunda satsade redan förra säsongen på sina unga och lovande spelare, varav många fortfarande är juniorer. Nu gör Umeå detsamma. Klubben har i princip bytt ut hela det framgångsrika laget från förra året.</p>
<p>Nya i Umeå är till exempel Malena Norrman från Malmö, Simon Sandholm från Spårvägen och Johan Azelius från Borås. Alla har flyttat till Umeå för att kombinera studier med seriös satsning på elitbadminton.</p>
<p>– Vi har valt att i första hand bygga klubben på spelare som bor och tränar i Umeå. Det tror vi på sikt är rätt. Vi vill utveckla spelarna och när de gör det utvecklas också klubben. Om vi därmed under den här säsongen slutar trea, femma eller sjua i ligan spelar inte så stor roll, säger lagledaren Kenneth Forsberg.</p>
<p>Klubben har dock två danska toppspelare listade, och laget kommer också att förstärkas av indonesiern Fauzi Fathurrahman senare i höst.</p>
<p>– Vi kommer att då och då använda oss av våra danska spelare för att möjligen lätta lite på trycket för våra unga spelare, säger Kenneth. </p>
<p>I premiärmatchen visade framför allt herrspelarna i Umeå framfötterna. Laget fick också en mycket bra start. Simon Sandholm överraskade direkt och vann HS 1 mot rutinerade Mikael Westerbäck som gått över från Trollhättan till Frölunda.</p>
<p>Tillbaka i Umeås ligalag är erfarne Jonathan Forsberg, som bidrog mycket till segern genom dels mixedvinst ihop med Malena Norrman, dels vinst i herrdubbel med Johan Azelius.</p>
<p>Johan vann också HS 2 mot Gustav Björkler, som är tillbaka i Frölundas lag efter sin långa bortavaro då han behandlats för blodsjukdomen MDS.</p>
<p>Frölundas matchvinster togs av Frida Lindström i singel och duon Frida/Sanne Ekberg i damdubbel.</p>
<p>– Jag är klart nöjd med hur vi genomför lagmatchen. Jag måste erkänna att jag var långt ifrån lugn när jag vi åkte ned till Göteborg. Det kändes som en match som kunde gå lite hur som helst, säger Kenneth Forsberg.</p>
<p>– Men många överraskade positivt. Främst våra singlar, men också dubblarna som långt ifrån är ihopspelade ännu. Vi har av olika anledningar mest kunnat träna singel, men jag ser till min glädje att våra spelidéer börja sätta sig både i singel och dubbel.</p>
<p>Patrik Björkler, lagledare för Frölunda, var långt ifrån lika nöjd.</p>
<p>– Jag gratulerar Umeå till en väl genomförd match. Vi däremot underpresterar i dag som lag. Damerna gjorde det de skulle och gjorde det bra, medan vi har en hel del att jobba på när det gäller herrarna, säger han.</p>
<p>– Sedan var det många tajta och jämna set. Det kändes också som om vi var på väg in i herrdubbeln, men tyvärr förlorade vi både andra och tredje set med 10-11.</p>
<p>Badmintonligan fortsätter nästa vecka, den 16 och 17 september, med fyra nya matcher.</p>
<p><a href="https://www.scoreboardlive.se/tournament/show/795">Här hittar du alla resultat i matchen Frölunda-Umeå 2-4.</a></p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2019-09-10</div>
  

    </main>

</body>

</html>