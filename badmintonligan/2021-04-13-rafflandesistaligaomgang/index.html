<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rafflande sista ligaomgång</h1>
  <div class="mb-2 text-xl">Äntligen dags för full omgång i Victor Badmintonligan. Sista omgången i grundserien spelas onsdag och matcherna kan ses via SolidSport.
  </div>
    <p><em>Paret Melsya Nur Fitriani och Andi Fadel Muhammad, från Indonesien är viktiga kuggar i Umeå.</em></p>
<p><em>Foto: Stefan Persson.</em></p>
<p>Efter flera turer fram och tillbaka i pandemiträsket så har det äntligen blivit dags för alla lag i Victor Badmintonligan att göra comeback. Den sista omgången av grundserien ska spelas och det lär bli en hård kamp om förstaplatsen mellan IFK Umeå, BMK Aura och Fyrisfjädern. Snart vet vi hur poängen kommer att fördelas från grundserien in i de två mellanserierna och det är serieledande Aura som har allt i sina egna händer för att skaffa sig det bästa utgångsläget inför fortsättningen. Laget leder serien med en poäng ner till Umeå på andraplatsen, men har dock en riktigt tuff bortamatch framför sig.</p>
<p>I Göteborg väntar nämligen Påvelund anförda av den alltid lika segervisse badmintonikonen Gabriel Ulldahl. På norrländsk mark kommer samtidigt Umeå ta emot gästande tabelljumbon Täby och om hemmalaget där infriar favoritskapet så är Aura piskade till att vinna för att försvara sin serieledning.</p>
<p>Umeås lagledare Ola Molin är riktigt laddad inför möjligheten att utmana tabellettan och har framgångsreceptet klart för sig.</p>
<p>- Jämnheten. Vi har vunnit delmatcher i alla ligamatcher och det är det vi går runt på. Vi har nog också ligans bästa herrsingel i Andi Fadel Muhammad, säger Molin och fortsätter sia om Umeås chanser i ett framtida slutspel: -Det beror på hur kriterierna blir när det gäller danskarna i de andra lagen och ifall de kan spela slutspelet med tanke på coronarestriktionerna, eller inte. Om de är med så tror jag att vi har semifinalchans. Om de inte är med så kan vi gå längre än så, förklarar han. Med det målet i siktet hoppas Umeå kunna snuva Aura på segern i grundserien.</p>
<p>Det finns dock ytterligare ett hot för serieledarna i form av Fyrisfjädern. Serietrean smyger med endast tre poäng bakom, men precis som malmölaget så kommer de mesta mästarna från Uppsala få ta sig an en tuff drabbning på Västkusten. Ett inspirerat Västra Frölunda som hade en formstark avslutning innan uppehållet lär garanterat bjuda på hårt motstånd.</p>
<p>Kampen lite längre ner i tabellen gäller den om fjärdeplatsen och spel i mellanserie A. Både Halmstad och Västra Frölunda har vid seger i sina respektive matcher goda chanser att ta sig över strecket. För att detta ska kunna bli verklighet för Halmstads del så krävs en vinst på hemmaplan mot Trollhättan och därefter får man hoppas att lagen på den övre halvan av tabellen tappar poäng. Oavsett utgång i avslutningen på grundserien så kan vi med stor glädje konstatera att svensk tävlingsbadminton är tillbaka och det är återigen dags att få njuta av riktigt härligt badmintonlir på högsta nivå. </p>
<p>Alla matcher i Victor Badmintonligan går att följa på SolidSport. <a href="https://solidsport.com/badmintonligan">https://solidsport.com/badmintonligan</a></p>
<p>Mer information om Victor Badmintonligan, med bland annat matchtider, laginfo och tabeller finns på <a href="https://www.badmintonligan.se/">www.badmintonligan.se</a>.</p>
  
  <div class="text-gray-400"> Publicerad: 2021-04-13</div>
  

    </main>

</body>

</html>