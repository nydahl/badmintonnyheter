<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Mellanserie A bingo för Trollhättan</h1>
  <div class="mb-2 text-xl">Dags för Mellanserie A i Badmintonligan. På måndag den 4 februari möts Trollhättan-Halmstad och Fyrisfjädern-Påvelund. – Vi är glada och stolta över att vara bland topplagen, säger Jan Borgstedt, ordförande i Trollhättan.
  </div>
    <p><em>Bilden ovan: Trollhättan har en stor och trogen hemmapublik på matcherna i Badmintonligan. 425 åskådare jublade åt Hans-Kristian Vittinghus och Sara Lundgaard när de vann mixedmatchen mot Täby i december.</em></p>
<p>Det lär bli en tuff Mellanserie A, med fyra starka och homogena lag. Eftersom det är en enkelserie är varje match viktig för slutplaceringarna. Placeringarna är också betydelsefulla för slutspelet. Lag 1 och 2 går direkt till semifinal, medan lag 3 och 4 får spela kvartfinal mot lag 5 och 6 från Mellanserie B.</p>
<p>Seriesystemet är också så raffinerat utformat att det även spelar roll om lagen blir etta eller tvåa, eller trea eller fyra. Lag 3 får nämligen välja sin kvartsfinalmotståndare från Mellanserie B, medan lag 4 får möta det lag som trean inte väljer.</p>
<p>Det är även en fördel att bli etta jämfört med tvåa. Lag 1 i Mellanserie A får välja sin semifinalmotståndare bland de två lag som vunnit kvartsfinalerna. Det gör att Lag 1 kan välja det lag som de tror passar dem bäst.</p>
<p>För Trollhättan är det andra säsongen i Badmintonligan. Förra säsongen fick laget efter grundserien spela i Mellanserie B, och den slutliga sjundeplatsen gjorde att laget precis missade slutspelet. I år har det gått klart bättre. Trollhättan ligger nu fyra.</p>
<p>– Fantastiskt roligt  att vi har lyckats slå oss in i Mellanserie A med Halmstad, Påvelund och Fyrisfjädern som alla är etablerade topplag, säger Jan Borgstedt.</p>
<p><strong>Hur tror du att det ska gå för Trollhättan mot dessa starka motståndare?</strong></p>
<p>– Vi startar ju på noll poäng och det blir naturligtvis inte enkelt att ta ikapp de andra. Men samtidigt är vi inte chanslösa mot något lag.</p>
<p>Jan Borgstedt gläder sig också åt att slutspelsplatsen redan är klar.</p>
<p>– Ja, målsättningen för säsongen var just slutspel. Härligt att vi är där, och vi drömmer nu om en semifinalplats. Det är ingen omöjlighet., i grundserien slog vi alla tre lagen som är i Mellanserie B.</p>
<p>Framgångarna i Badmintonligan är viktiga för Trollhättan. Det gör att klubben uppmärksammas rejält i de lokala medierna, att det pratas badminton i stan och i kommunhuset, och att det genererar sponsorintäkter.</p>
<p>– Vi har fått fem nya sponsorer bara sedan ligan startade i höstas. Det beror självfallet inte enbart på Badmintonligan, med den gör att många fler får upp ögonen för badminton som sport och för oss som klubb, säger Jan Borgstedt.</p>
<p>Det stora intresset avspeglar sig också i publiksiffrorna. Trollhättan har stadigt flera hundra åskådare på hemmamatcherna. Rekordet är 425 personer. Så många kom till matchen mot Täby – en match där Trollhättans danske världsspelare Hans-Kristian Vittinghus var med för första gången.</p>
<p> – Det var förstås speciellt, men vi hoppas på drygt 300 i publiken på matcherna i mellanserien, säger Jan Borgstedt.</p>
<p>Här hittar du laguppställningarna 24 timmar för matchstart, och kan sedan följa resultaten match för match:</p>
<p><a href="https://www.scoreboardlive.se/tournament/show/635">4/2 kl 17.30 Fyrisfjädern-Påvelund</a></p>
<p><a href="https://www.scoreboardlive.se/tournament/show/636">4/2 kl 18.30 Trollhättan-Halmstad</a></p>
<p>Vill du se direktsändningen av matcherna i Badmintonligan?<a href="https://solidsport.com/badmintonswe/livestreams"> Gå då in på Solidsport.</a> Allt du behöver göra för att se alla matcher i Badmintonligan i direktsändning eller i efterhand är att skapa ett kostnadsfritt konto</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt.</a></p>
<p> </p>
  
  <div class="text-gray-400"> Publicerad: 2019-02-02</div>
  

    </main>

</body>

</html>