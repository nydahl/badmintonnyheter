<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Täta matcher väntar</h1>
  <div class="mb-2 text-xl">Imorgon ska flera viktiga matcher spelas där resultaten påverkar tabell och fortsättningsspel.
  </div>
    <p>Ett lag i den nedre regionen är Täby som imorgon tar sig an Umeå på hemmaplan. Täby som vann sin första match senast när de besegrade Västra Frölunda.<br /><br />Hallå där, Mattias Borg, huvudtränare i Täby.<br />Vad betydde triumfen senast mot Frölunda?<br />– Den betydde mycket för oss, inte bara att vi har möjlighet att komma ifrån sista platsen, även mentalt så betydde det mycket. </p>
<p>Vad säger du annars om era prestationer i ligaspelet?<br />–Jag tycker vi har gjort vad som har kunnat förväntas av oss. Vi har några matcher här och där vi bör vinna men ser man generellt över hela säsongen har vi gjort vad jag tycker kan förväntas av oss. Ligan är tuff men mycket danska spelare i lagen vilket ger våra spelare möjlighet till bra motstånd, men det är naturligtvis tufft i tabellen.</p>
<p>Är det något lag som du tycker har överraskat positivt i serien?<br />–Nej jag tycker faktiskt inte det. Jag tycker det har varit precis som förväntat, att vi och Frölunda ligger längre ner i tabellen och de andra lagen kämpar högre upp.</p>
<p>Finns det enskilda spelare du vill lyfta i något lag?<br />– Det är väl i så fall Sebastian Bugtrup som spelar i Trollhättan. Han spelar visserligen andra herrsingel trots att han har högre världsranking än Ludvig Petre Olsson och slår både Gabriel Ulldahl och Jacob Nilsson och är en stabil andra herrsingel i detta fall. Så Sebastian är den som imponerat mest men han bör såklart spela första herrsingel varje match om man kikar på ranking och så vidare. Det hade varit kul att se honom mot Umeås indones som också imponerat mycket.</p>
<p>Imorgon har ni match mot Umeå på hemmaplan, vad har du för tankar kring den?<br />– Matchen mot Umeå blir ju avgörande om vi hamnar sist i tabellen eller inte. Det hänger naturligtvis på hur Frölundas match går mot Trollhättan men det bli en viktig match för alla oss fyra lag då Trollhättan och Umeå tampas om att komma över strecket och vi och Frölunda kämpar om en extra poäng inför mellanserien, så en viktig och nervös match.</p>
<p>Vad är det bästa med att se en seriematch live?<br />– Att se hur fort det går och atmosfären. Om man endast sett matcher via nätet rekommenderar jag starkt att ta sig ner och titta live. Det går fortare än man tror och det får man inte via TV:n.</p>
<p>Tack och lycka till!<br />–Tack.<br /><br />Matcherna imorgon, som med fördel ses på SolidSport om man inte kan vara på plats, är enligt följande:<br />Täby – IFK Umeå 18.00<br />Fyrisfjädern – Påvelund 18.30<br />Halmstad – BMK Aura 18.30<br />Trollhättan – Västra Frölunda 18.30<br /><br /></p>
  
  <div class="text-gray-400"> Publicerad: 2021-11-15</div>
  

    </main>

</body>

</html>