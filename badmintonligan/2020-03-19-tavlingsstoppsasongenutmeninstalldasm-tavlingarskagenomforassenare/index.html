<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tävlingsstopp säsongen ut men inställda SM-tävlingar ska genomföras senare</h1>
  <div class="mb-2 text-xl">Till följd av COVID-19 situationen beslutade Badmintonförbundets styrelse på torsdagskvällen att ställa in alla av förbundet sanktionerade tävlingar fram till 30 juni. Men ambitionen är att genomföra inställda SM-tävlingar senare under året.
  </div>
    <p class="Default"><em>Bild: Finalerna i U13-, U15- och U17-SM spelades 2019 i Enskede Rackethall.</em></p>
<p class="Default"><b>Seriespel</b></p>
<p class="Default">Då beslutet även gäller allt seriespel för division 1-4 innebär det att resultaten i respektive serie per 17 mars blir slutresultatet för säsongen 2019/2020. Beträffande upp-/nedflyttningar i divison 1-4, sker detta som brukligt i dialog mellan Svenska Badmintonförbundet och berörda lag, där geografi och lagens nivå beaktas för att skapa lämpliga serieindelningar.</p>
<p class="Default">Styrelsen har även beslutat att inte genomföra något kval till Victor Badmintonligan. De åtta lag som denna säsong spelat i Victor Badmintonligan kommer därmed vara desamma kommande säsong.</p>
<p class="Default"><b>SM-tävlingar</b></p>
<p class="Default">Svenska Badmintonförbundet uttryckliga ambition är att de ungdoms-SM som tidigare ställts in ska spelas vid ett senare tillfälle under året. Förslaget är att flytta arrangemangen för SM i klasserna U13, U15, U17 samt Lag-SM ungdom till augusti. Dialog med arrangerade föreningar pågår.</p>
<p class="Default">För Veteran-SM är planen att genomföra tävlingen i september. Även här pågår dialog med arrangerade förening.</p>
<p class="Default"><b>Victor Lag-SM</b>                     </p>
<p class="Default">Svenska Badmintonförbundet och de fyra klubbar som nått semifinal i Victor Badmintonligan (Halmstad, Påvelund, Fyrisfjädern och Trollhättan) vill alla försöka hitta ett sätt att spela färdigt årets Lag-SM.</p>
<p class="Default">Förslaget som förbundet nu jobbar med innebär att de fyra klubbarna möts för semifinaler och final under en helg i juni 2020. Dialoger med föreningarna om datum och plats för ett sådant arrangemang pågår.</p>
<p class="default"><b><span>Utbildningar och konferenser</span></b></p>
<p class="default"><span>Styrelsen beslutade vidare att inga utbildningar eller konferenser med fysiska träffar genomförs under april-juni utan skjuts upp till nästa säsong. Där möjlighet finns kommer inplanerade utbildningar och konferenser att genomföras via videolänk.</span></p>
<p class="Default">Samtliga beslut och planer förutsätter att förhållandena enligt Folkhälsomyndigheten och andra överordnade instanser tillåter genomförande av dessa aktiviteter under juni, augusti och september 2020.</p>
<p class="Default">Vi återkommer med mer information så fort tid och plats för de olika planerade arrangemangen är fastlagda.</p>
  
  <div class="text-gray-400"> Publicerad: 2020-03-19</div>
  

    </main>

</body>

</html>