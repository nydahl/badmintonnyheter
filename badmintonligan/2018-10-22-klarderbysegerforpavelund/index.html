<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Klar derbyseger för Påvelund</h1>
  <div class="mb-2 text-xl">Påvelund ångar på i Badmintonligan. I Göteborgsderbyt mot Västra Frölunda blev det en klar seger med 6-0. – Vi satsar på att vinna serien, i så fall den femte seriesegern på lika många år, säger Påvelunds Magnus Sahlberg.
  </div>
    <p>Nästan 200 åskådare kom till Påvelundshallen på måndagskvällen när säsongens två nykomlingar i Badmintonligan möttes. Det var också det första Göteborgsderbyt på många år i den högsta serien.</p>
<p>Påvelund kom till spel med sin starka uppställning, som domineras av ett antal danska stjärnor. Till exempel dubbel- och mixedspecialisten Fredrik Colberg, singelstjärnan Mette Poulsen och så Line Christopherson, som vann damsingeln i Junior-EM för bara några veckor sedan.</p>
<p>De fick möta ett Västra Frölunda som har ett mycket ungt och talangfullt lag. Här finns spelare som Joel Hansson, bröderna Gustav och August Björkler och 14-åriga Sofia Reidy.</p>
<p>Inte oväntat blev det till slut 6-0 till Påvelund. Frölunda var inte riktigt nära i någon match, men de unga spelarna gjorde många goda insatser. Som Joel Hansson i första herrsingel mot Joshua Eipe och inte minst Sofia Reidy i damsingel mot Mette Poulsen.</p>
<p>– Sofia gjorde en riktigt bra match. Det är verkligen starkt att stå så bra upp mot Mette, som är en spelare i den högsta Europaeliten, säger lagledaren Patrik Björkler i Frölunda.</p>
<p>– Jag tycker också att det här matcherna är nyttiga för våra spelare. Alla har en bra inställning, och utvecklas av det tuffa motståndet. Det betyder mycket för deras framtida spelstyrka.</p>
<p>Påvelund tog den tredje raka segern i Badmintonligan, och förstärker därmed sin serieledning.</p>
<p>– Jag hoppas att vi är i toppen för att stanna, säger Magnus Sahlberg, som denna kväll dels spelade dubbel, dels coachade laget när den ordinarie lagledaren Asger Madsen på grund av familjeskäl inte kunde närvara i Påvelundshallen.</p>
<p>Magnus var mycket glad över att så många åskådare var på plats.</p>
<p>– Oerhört kul! Det är viktigt att våra unga spelare får se högkvalitativ badminton. Det får de i Badmintonligan. Flera av våra danska stjärnor hjälper också då och då till med träning och sparring, vilket är värdefullt.</p>
<p>Skulle Påvelund vinna SM-finalen till våren innebär det en mäktig svit. Från division fyra till seger i Badmintonligan på fem år. Fem raka seriesegrar i så fall!</p>
<p>– Det är vårt mål och vi satsar både arbetsmässigt och ekonomiskt på det, säger Magnus. </p>
<p><strong>Vilka ser du som de främsta konkurrenterna?</strong></p>
<p>– Fyrisfjädern och Halmstad har starka lag. Trollhättan och Täby blir också farliga, säger Magnus.</p>
<p><a href="https://www.scoreboardlive.se/tournament/show/584" target="_blank">Här hittar du alla resultat i matchen Påvelund – Västra Frölunda.</a></p>
<p>På tisdagskvällen fortsätter Badmintonligan med två högintressanta matcher:</p>
<p>Fyrisfjädern – Täby ( en repris på förra årets SM-final)</p>
<p><a href="https://www.scoreboardlive.se/tournament/show/583">Följ resultat och se laguppställning 24 timmar innan match genom att klicka här</a></p>
<p>Trollhättan – Umeå</p>
<p><a href="https://www.scoreboardlive.se/tournament/show/585" target="_blank">Följ resultat och se laguppställningar 24 timmatr innan match genom att klicka här </a></p>
<p>Alla matcher ser du via: <a href="https://solidsport.com/badmintonswe/category/badmintonligan" target="_blank">Badminton Swedens kanal hos Solidsport</a></p>
<p> </p>
  
  <div class="text-gray-400"> Publicerad: 2018-10-22</div>
  

    </main>

</body>

</html>