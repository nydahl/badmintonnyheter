<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mellanserie A i Victor Badmintonligan startar i kväll kl 18</h1>
  <div class="mb-2 text-xl">Kampen om två av semifinalplatserna i Victor Badmintonligan inleds i dag kl 18 då Västra Frölunda, Påvelund, Umeå och Aura möts i Göteborg fredag till söndag. Mellanserie B är flyttad till 29 - 30 maj. Följ matcherna via SolidSport streaming.
  </div>
    <p>I <span class="cf0">mellanserie A, med de fyra högst placerade lagen efter grundserien, gör </span>de båda värdföreningarna Västra Frölunda och Påvelund upp med Aura och Umeå om vilka som går direkt till semifinal. De två bästa lagen i gruppen slipper spela kvartsfinal, medan trean och fyran får ställa in sig på kvartsfinalmöte mot något av de två bäst placerade motståndarna i Mellanserie B. Mellanserie B skulle ha spelats i Trollhättan i helgen men har skjutits upp på grund av covidsmittade spelare i lagen samt att flera spelare varit i kontakt med de smittade. Nya datum för Mellanserie B är 29-30 maj, då Fyrisfjädern, Halmstad, Trollhättan och Täby kämpar om topplaceringarna.</p>
<p>När nu Mellanserie A avgörs i Göteborg har Påvelunds huvudcoach tillika nyckelspelare Gabriel Ulldahl redan siktet inställt på slutspelet.</p>
<p>- Alla i laget är friska, vi är i toppform och går in med en bra känsla. Därför tror jag att vi har fina chanser att gå direkt till semifinal och behöver nog vinna två matcher för att klara det, säger Ulldahl.  Det som får honom att tända till inför mellanserieomgången är lokalderbyt mot Frölunda, som de inte förlorat mot i tidigare möten. För egen del ser Gabriel fram emot möjligheten till revansch mot IFK Umeås svårslagne indones Andi Fadel Muhammad. Lyckas jag korta ner duellerna mot Andi Fadel och avgöra bollarna tidigare då har jag nog en bra chans i den matchen, säger Ulldahl.</p>
<p>Förutsättningarna i Mellanserie A är att grundserievinnaren Umeå går in med tre poäng. Aura har på förhand två poäng. Påvelund har en och Frölunda noll poäng. Lagen möter varandra en gång var. Frölundas matcher kommer att spelas i Sportarenan och Påvelund har sina matcher i Påvelunds tennis och badmintonhall. Matchen mellan Påvelund och Frölunda spelas på Västra Frölundas hemmaplan.</p>
<p>Alla matcher i Victor Badmintonligan kan du följa på SolidSport. <a href="https://solidsport.com/badmintonligan">https://solidsport.com/badmintonligan</a></p>
<p>Mer information om Victor Badmintonligan, med bland annat matchtider, laginfo och tabeller finns på <a href="https://www.badmintonligan.se/">www.badmintonligan.se</a>.</p>
  
  <div class="text-gray-400"> Publicerad: 2021-05-14</div>
  

    </main>

</body>

</html>