<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Golden set fick avgöra mellan Aura och Umeå</h1>
  <div class="mb-2 text-xl">Årets nykomling BMK Aura visade i sin andra hemmamatch att klubben blir att räkna med i Badmintonligan. Kvällens drabbning mot förra säsongens semifinalister IFK Umeå slutade med ett avgörande i Golden set.
  </div>
    <p><em>Bild: Frederikke Lund, BMK Aura, vann sin första match i Badmintonligan. </em></p>
<p>Aura mot Umeå såg på förhand ut som en svårtippad match mellan två lag som båda tagit en seger hittills i Badmintonligan. Och matchen blev också både jämn och oviss ända fram till sista bollen.</p>
<p>I Umeå gjorde nyförvärvet Lasse Mölhede premiär och visade direkt att han blir en stor tillgång för klubben. Den danske 25-åringen, rankad 54:a i världen, vann både en välspelad mixeddubbel tillsammans med Malena Norrman och en tät herrdubbel tillsammans med Johan Azelius.</p>
<p>Dammatcherna gick samtidigt enkelt till Aura. 18-åriga Frederikke Lund vann sin första singelmatch i Badmintonligan efter felfritt spel och Emma Karlsson/Johanna Magnusson dominerade damdubbeln.</p>
<p>– Frederikke gjorde sin bästa match hittills, hon spelade mycket mer avslappnat idag. En härlig seger för henne, sa Maria Magnusson, lagledare Aura.   </p>
<p>I herrsinglarna blev det jämnare med var sin seger för de två klubbarna. I herrsingel 1 vann Auras Patrick Seitzberg mot Simon Sandholm och i herrsingel 2 tog Umeås Johan Azelius sin andra seger för aftonen mot Tom Andersson.</p>
<p>Ställningen var därmed 3-3 och lagmatchen fick avgöras med ett Golden set. Efter att de två lagen som brukligt fått välja bort två matchkategorier var återstod herrsingel. Här valde Umeå att satsa på <span style="color: #3366ff;"><a href="http://www.badmintonligan.se/Nyheter/omgangensprofiljohanazelius/"><span style="color: #3366ff;">Johan Azelius som visat så stark form</span></a></span> under inledningen av Badmintonligan. Aura valde inte oväntat Patrick Seitzberg, som i kvällens match ersatte landslagsspelaren Jacob Nilsson på herrsingel 1.</p>
<p>– Jacob Nilsson hade blivit sjuk och fick tyvärr lämna återbud. Patrick visade dock under kvällen att vi har fler duktiga herrsingelspelare, sa Maria Magnusson.</p>
<p>När det spännande och ovissa avgörande setet drog igång var stämningen på topp bland de ca 100 åskådarna i Malmö BadmintonCenter. Spelarna följdes åt till 5-5 och utgången kändes väldigt svår att tippa. Skulle unge Johan Azelius ta sin tredje seger för kvällen? Eller skulle danske Patrick Seitzberg dra det längsta strået?</p>
<p>Det blev Patrick Seitzberg som till slut visade sig starkast. Efter sidbytet spelade han med större aggressivitet och kunde rycka ifrån till 11-6.</p>
<p>– Jätteroligt att Patrick fick hoppa in och avgöra matchen i Golden set. Han är, precis som våra andra spelare i laget, en ung spelare som utvecklas mycket och är på uppgång. Jag är mycket nöjd med vår insats ikväll, sa Maria Magnusson.</p>
<p><b>Resultat:<br /><br /></b><b><span style="color: #3366ff;"><a href="https://www.scoreboardlive.se/tournament/show/803"><span style="color: #3366ff;">BMK Aura – IFK Umeå 4-3</span></a></span> </b></p>
<p>(klicka på länken för att se resultat från alla individuella matcher)</p>
  
  <div class="text-gray-400"> Publicerad: 2019-09-23</div>
  

    </main>

</body>

</html>