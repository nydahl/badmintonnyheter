<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Halmstad vann historiskt guld efter dramatisk final</h1>
  <div class="mb-2 text-xl">Den spännande lag-SM finalen fick tillslut två oväntade hjältar. Louise Eriksson och Sofie Holmboe Dahl vann damdubbeln i Golden Set med 11-8 och förde därmed Halmstads till sitt första SM-guld i lag.
  </div>
    <p><em>Bild: Felix Burestedt lyfter Mikkel Mikkelsen när Halmstad firade sitt första lag-SM guld.</em></p>
<p><span>–</span> En helt obeskrivligt känsla, en förlösning. Vi har haft detta som mål hela säsongen säger Sofie Holmboe Dahl.</p>
<p>Det var en SM-final där ljudvolymen var hög från första boll. Trummor, tutor och ideliga hejaramsor dånade från läkarna. Framförallt utmärkte sig de två lagens hejaklacker som tävlade om att låta mest.  </p>
<p>Själva matchen mellan Halmstad och Påvelund blev precis så jämn som många hade trott på förhand. När de sex delmatcherna spelats var ställningen 3-3. Halmstad hade vunnit herrmatcherna och Påvelund vunnit dammatcherna plus mixed.</p>
<p>Nu väntade ett avgörande i golden set och till mångas förvåning valde Halmstad damdubbel som man tidigare under kvällen förlorat. Men de två Halmstadsspelarna hade en plan.</p>
<p><span>–</span> Vi hade sett en lucka i Påvelunds damdubbelspel och satsade på att vi skulle kunna greja matchen, säger Louise Eriksson som ersatte Irina Andersen i Golden Set.</p>
<p>De två dubbelparen följdes upp till 8-8 och som åskådare kändes det som utgången var helt omöjlig att tippa. Men på de sista bollarna lyckades Halmstadspelarna hitta ett vinnande spel och tog tre raka poäng.</p>
<p><span>–</span> Vi visste att när vi fick bra tryck från bakplan hade de svårt att ta sig ur defensiven, säger Sofie Holmboe Dahl.</p>
<p>När matchbollen var vunnen invaderades planen av segerrusiga Halmstadsspelare som snart bildade en stor hoppande cirkel. Felix Burestedt som vunnit en jämn och svängig herrsingel 1 mot Joshua Eipe var en av dem som firade mest.</p>
<p><span>–</span> Golden set var helt sjukt, jag var riktigt nervös, men tjejerna spelade superbra, säger Felix Burestedt.  </p>
<p><span>–</span> Det är verkligen speciellt att få vinna SM-guld för Halmstad. Jag har spelat i klubben sedan 12-års åldern och jag har tränat jättemycket med Ronny och Niklas, dom har följt mig hela vägen upp, fortsätter Felix Burestedt.</p>
<p>Att matchen tillslut gick Halmstads väg tror han kan ha att göra med lagkänslan i klubben.</p>
<p><span>–</span> Hela säsongen har vi stått ihop som ett lag och haft bra sammanhållning. Många jämna matcher och Golden set har under säsongen tillslut gått vår väg, säger han.</p>
<p>En annan lycklig firare av segern var Ronny Gunnarsson, tränare och lagledare för Halmstad. Tårarna i ögonen gav en hint om hur mycket segern betydde.</p>
<p><span>–</span> Det är helt otroligt, det har aldrig hänt i klubbens historia. Det är också jätteroligt att så många från Halmstad kom hit och hejade. Det tryck som var på läktarna pushade verkligen spelarna.  </p>
<p>Hur firar ni detta historiska guld?</p>
<p><span>–</span> Det talas om bankett här ikväll och den ska vi ju givetvis gå på, säger Ronny Gunnarsson och går tillbaka till den stor hopen av svettiga och lyckliga Halmstadspelare med guldhattar på huvudet.</p>
  
  <div class="text-gray-400"> Publicerad: 2019-04-13</div>
  

    </main>

</body>

</html>