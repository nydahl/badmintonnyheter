<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Slutspelskamp om ligaguldet i Umeå</h1>
  <div class="mb-2 text-xl">Dramatik utlovas när Sveriges främsta badmintonföreningar drabbar samman i Umeå 11-13 juni för att göra upp om guldet i Victor Badmintonligan. Vi ser fram emot spännande matcher som kan följas i direktsändning via SolidSport.
  </div>
    <p>Under tre dagar kommer det coronaanpassade slutspelet i Victor Badmintonligan, det vill säga Victor Lag SM-final, att arrangeras av Norrlands främsta badmintonklubb IFK Umeå. Hemmalaget får tack vare förstaplatser i både Grundserien och Mellanserie A ses som favoriter till ligatiteln och laget har en solid stomme som kommer att utgöra grunden även den kommande helgen. Umeås inlevelsefulla damdubbelspelare Ronak Olyaee ser en chans att vara med och skriva klubbhistoria.</p>
<p>- Drömscenariot är att vinna guldet på hemmaplan och bidra till en historisk händelse. Umeå har ju trots flera finaler aldrig fått vinna och nu har vi verkligen ett tufft lag som kan klara det. En ny final mot Fyrisfjädern vore kul, men vi ska se till att vinna oavsett vilka vi möter, säger hon.</p>
<p>Laget är enligt Ronak väl förberett och kommer att hantera favoritskapet genom att blicka tillbaks till hur säsongen började.</p>
<p>-Vi var underdogs innan ligan startade och det gav oss energi till att motbevisa dem som inte trodde på oss. Den där känslan finns kvar och nu ska vi göra jobbet hela vägen. Även om vi har gjort det bra så här långt, så är vi inte nöjda. Vi vill ha mer och de andra lagen behöver göra ett jäkla jobb för att kunna slå oss. Nu håller vi på att finslipa det sista vi kan och tack vare riktigt bra pepp i laget så är vi mer än redo, förklarar Ronak.</p>
<p>När slutspelet inleds på fredag så spelas bara en kvartsfinal mellan Västra Frölunda och Täby. I den andra kvarten har dessvärre Påvelund lämnat walkover, vilket innebär att motståndarna Fyrisfjädern får en direktbiljett till semifinalerna. Matchen mellan Västra Frölunda och Täby kan dock bli en riktigt spännande delikatess att se fram emot. Senast lagen möttes i grundserien fick ett <em>golden set</em> avgöra. Den gången var det göteborgarnas kroatiske smashfantom Zvonimir Durkinjak som blev nyckeln till segern, men det återstår att se om han är tillgänglig denna helg. Även Täby hade i förra mötet ett mer rutinerat och spetsat lag med Richard Eidestedt och coachen Mattias Borg, men har i de senaste matcherna ställt upp främst med yngre spelare.</p>
<p>Ett annat intressant frågetecken är det kring Fyrisfjäderns laguppställning. Om mesta mästarna har med sig det danska herrsingelfenomenet Victor Svendsen precis som i mellanserien lär man bli riktigt svårslagna. Svendsen har själv en revansch att utkräva från finalförlusten 2018 när han föll i avgörande <em>golden set</em> mot Täbys succéindones Hermansah. Ifall Svendsen är på plats i Umeå kommer det säkert kunna bli en katalysator till att den här gången föra sin klubb mot guldmedaljen.</p>
<p>När fredagens kvartsfinal är färdigspelad är det upp till Umeå att välja motståndare inför lördagens semifinaler. Valet står då mellan vinnarna i kvartsfinalen och Fyrisfjädern. Det lag som norrlänningarna inte väljer kommer att få möta Aura. Skånelaget som är anförda av sin svenska landslagsspelare Johanna Magnusson hade ett flertal danskar med i mellanseriespelet och kommer även nu behöva förlita sig på dem om man ska ha en chans att nå finalen.</p>
<p><strong>Spelschemat för Lag SM-finalen</strong></p>
<p>Fredag 11 juni: 16:30 Västra Frölunda Bmk - Täby Bmf</p>
<p>Lördag 12 juni: 16:30 Semifinaler</p>
<p>Söndag 13 juni: 11:00 Final</p>
<p>Matcherna i Victor Lag SM-finalen kan följas på SolidSport. <a href="https://solidsport.com/badmintonligan">https://solidsport.com/badmintonligan</a></p>
<p>Mer information, med bland annat laginfo och tabeller finns på <a href="https://www.badmintonligan.se/">www.badmintonligan.se</a>.</p>
  
  <div class="text-gray-400"> Publicerad: 2021-06-09</div>
  

    </main>

</body>

</html>