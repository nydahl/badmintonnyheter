<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Påvelund tog säker seger</h1>
  <div class="mb-2 text-xl">Påvelund ångar på i Victor Badmintonligan. På måndagskvällen vann laget mot Täby med klara 5-1 och tog därmed sin femte raka seger.
  </div>
    <p><em>Bilden ovan: 19-åriga Line Christophersen vann en jämn damsingel mot Ashwathi Pillai när Påvelund vann mot Täby i Badmintonligan.</em></p>
<p>Påvelund har fått en mycket bra start på årets liga. Laget är starkt både på herr- och damsidan. Den styrka fick Täby känna på i Påvelundshallen i Göteborg. Gästerna var aldrig riktigt nära att ta poäng.</p>
<p>Fyra av de sex delmatcherna slutade med klara 3-0-segrar. Tre av dem gick till Påvelund: Gabriel Ulldahl i herrsingel 1, Frederik Colberg/Gabriel Ulldahl i herrdubbel och Frederik Colberg/Mette Paulsen i mixed. En gick till Täby: Viktor Aglinder i herrsingel 2.</p>
<p>Två matcher gick till fem set: damsingel och damdubbel. I damsingel blev det en hård kamp mellan Täbys landslagsspelare Ashwathi Pillai och Påvelunds danska stjärna Line Christophersen, som gjort en mängd mycket goda internationella resultat under hösten. Så sent som på söndagen var hon i final i singel i SaarLorLux Open i Tyskland.</p>
<p>Efter en något trög start i första set kom Ashwathi mycket bättre med i spelet och de tre mellanseten blev oerhört jämna. Ashwathi visade mental styrka genom att rädda tre matchbollar i tredje och fjärde set, och tog matchen till ett femte set. Men det setet blev en snabb historia då Line rann ifrån direkt. Resultatet blev 11-4, 11-10, 10-11, 10-11, 11-1 till Line Christophersen.</p>
<p>– Jag är glad att jag lyckades vinna. Mina ben kändes väldigt sega i dag efter allt matchande och jag kunde inte sätta tempot som jag ville, säger Line som gläder sig åt att spela i den svenska ligan.</p>
<p>– Jag har spelat tre år med Påvelund och det är verkligen roligt. Det enda jag inte riktigt gillar är att spela set till elva. Jag föredrar längre set till 21…</p>
<p>Även damdubbeln blev en mycket jämn historia. Clara Nistad/Maria Persson ledde med 2-0 i set och var nära att ordna Täbys andra matchvinst för kvällen. Men Line och Mette Paulsen vände och vann till slut med 11-9 i femte och avgörande set.</p>
<p>– Jag är väldigt nöjd med dagens seger. Täby har många unga duktiga spelare, inte minst på damsidan. Jag visste att vi skulle få kämpa ordentligt och prestera bra för att vinna de matcherna, säger Asger Madsen, lagdelare för Påvelund.</p>
<p>Täbys lagledare Mattias Borg var trots förlusten ändå nöjd med sitt lag:</p>
<p>– Jämfört med förlustmatchen mot Frölunda höjde sig alla ett snäpp i dag. Viktor vann sin singel säkert, och vår damdubbel gjorde en riktigt bra match. Också starkt av Ashwathi att vinna de jämna tredje och fjärde seten i damsingeln och tvinga fram ett avgörande set, säger han.</p>
<p>Här hittar du samtliga resultat i kvällens match:</p>
<p><a href="https://www.scoreboardlive.se/tournament/show/811">Påvelund-Täby 5-1</a></p>
<p>Tisdag den 5 november spelas de andra tre matcherna i omgången: </p>
<p><a href="https://www.scoreboardlive.se/tournament/show/806">Kl 18.30 Umeå-Trollhättan</a></p>
<p><a href="https://www.scoreboardlive.se/tournament/show/809">Kl 18.20 Halmstad-Frölunda</a></p>
<p><a href="https://www.scoreboardlive.se/tournament/show/810">Kl 18.00 Fyrisfjädern-Aura</a></p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2019-11-04</div>
  

    </main>

</body>

</html>