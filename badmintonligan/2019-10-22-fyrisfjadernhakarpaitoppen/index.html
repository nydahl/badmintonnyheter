<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fyrisfjädern hakar på i toppen</h1>
  <div class="mb-2 text-xl">IFK Umeå har under de första omgångarna av Badmintonligan krigat på bra med sitt lag med unga lokala spelare. Idag mot starka Fyrisfjädern räckte det dock inte riktigt till utan det blev en klar seger för Uppsalalaget som därmed hakar på i toppen.
  </div>
    <p><em>Bild: Melker Z Bexell spelade herrdubbel och mixed för Fyrisfjädern. </em></p>
<p>Fyrisfjädern hade för första gången för säsongen med sin singeletta Victor Svendsen i laget. Svendsen inledde dock kvällen med herrdubbel ihop med Melker Z Bexell. Det blev en tight match mot Johan Azelius/Jonathan Forsberg, där de två paren turades om att vara i ledningen. Tills slut drog dock Fyrisfjärdern det längsta strået och vann skiljeset med 11-9, men det kändes som matchen kunde ha slutat hur som helst.</p>
<p>Match två och tre var damsingel respektive damdubbel och här kunde Fyrisfjädern vinna båda matcherna tämligen enkelt i raka set. 16-åriga Edith Urell visade prov på fin spelförståelse både i singel och i dubbel ihop med Moa Sjöö.  </p>
<p><span>–</span> Flyget till Umeå var försenat och vi kom till hallen tjugo minuter innan matchstart, så jag tycker att spelarna gjorde en stark insats som gick in utan ordentlig uppvärmning och klarade att fokusera på uppgiften, säger Henri Hurskainen, lagledare för Fyrisfjädern.</p>
<p>Nu behövde Umeå vinna båda herrsingelmatcherna för att hålla liv i lagmatchen vilket på förhand såg svårt ut då Fyrisfjädern mönstrade en stark uppställning med Victor Svendsen och Henri Hurskainen.</p>
<p>Och trots stundtals bra spel av de unga Umeåspelarna Simon Sandholm och Johan Azelius gick båda matcherna till Uppsalalaget och ställningen var därmed 5-0.</p>
<p><span>–</span> Det var inget skönspel från vår sida och många detaljer att slipa på men det viktiga var att vi vann matchen. För egen del var det en skön känsla att spela tävlingsmatch efter två månaders uppehåll och lyckas vinna. Jag är också glad att kroppen kändes bra, säger Henri Hurskainen.</p>
<p>I den sista matchen för kvällen – mixeddubbel – snyggade Jonathan Forsberg och Malena Norrman till siffrorna till 5-1 efter att ha vänt ett 2-0 underläge i set mot Fyrisfjäderns Melker Z Bexell och Moa Sjöö.</p>
<p>I kvällens andra match tog Västra Frölunda emot Täby, två lag som efter de tre inledande omgångarna låg sist i tabellen. Hemmalagets spelare kom dock ut heltaggade till matchen och visade att man inte gett upp hoppet om en slutspelsplats.</p>
<p>Efter flera riktigt jämna matcher kunde Göteborgslaget till slut vinna lagmatchen med hela 6-0. En speciellt inspirerad insats gjorde 17-årige JVM-spelaren Gustav Björkler som först vann mixeddubbel ihop med Sanne Ekberg och därefter slog sverigefemman Richard Kuhl i en sevärd och välspelad femsetare. Även brorsan August Björkler skrällde i herrsingel två då han slog Viktor Aglinder med 3-1 i set.</p>
<p><span>–</span> Vi är väldigt glada för segern. Hela laget gjorde en bra insats, nyckeln tror jag var att vi kunde vinna den andra matchen, herrsingel två. Vi har haft lite motflyt tidigare men i kväll hade vi turen på vår sida, säger Patrik Björkler, lagledare för Västra Frölunda.</p>
<p>Nämnas bör även Frida Lindström som ihop med Sanne Ekberg gjorde en fin insats i damdubbel och sedan, förvisso i en för lagmatchen betydelselös match, slog Sverigeettan Rebecca Kuhl i damsingel.</p>
<hr />
<p>Här är resultaten i kvällens två matcher:</p>
<p>IFK Umeå - Fyrisfjädern <a href="https://www.scoreboardlive.se/tournament/show/807">1-5</a></p>
<p>Västra Frölunda - Täby <a href="https://www.scoreboardlive.se/tournament/show/805">6-0</a></p>
<p>(Klicka på länken för att se resultaten i alla delmatcher.)</p>
  
  <div class="text-gray-400"> Publicerad: 2019-10-22</div>
  

    </main>

</body>

</html>