<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Spännande premiär för Umeås indonesiska nyförvärv</h1>
  <div class="mb-2 text-xl">Denna vecka är det dags för nya intressanta drabbningar i Victor Badmintonligan. Imorgon kväll gör IFK Umeås indonesiske nyförvärv Fauzi Fathurrahman premiär i hemmamatchen mot Trollhättan.
  </div>
    <p><em>Bild: IFK Umeås Peo Johansson hälsar Fauzi Fathurrahman välkommen. Foto: IFK Umeå</em></p>
<p>Indonesiske <strong>Fauzi Fathurrahman</strong> är 20 år och född och uppvuxen i Jakarta. Han hade fina framgångar som ungdomsspelare i indonesiska tävlingar och representerade 2017 det indonesiska landslaget i Asiatiska juniormästerkapen. Han har också hunnit med att spela en säsong i Kanada.</p>
<p><span>– </span>Vår förhoppning är att vi med Fauzi Fathurrahman höjer laget ett snäpp jämfört med tidigare. Utöver detta så kommer även danske Lasse Mölhede att spela på tisdag om ingen skada inträffat nu i helgen då han spelade tävling i Tyskland, säger Kenneth Forsberg, lagledare i IFK Umeå, på lagets Facebooksida.</p>
<p>Tisdagskvällens match i Umeå blir extra viktig, då båda lagen vid seger kan ta sig upp på den övre halvan av tabellen.  </p>
<p><span>–</span> Trollhättan är ett lag som vi alltid har tuffa matcher mot. Vi hoppas på en stor publik nu på tisdag då vi lovar att bjuda på bra badminton, säger Kenneth Forsberg.</p>
<p>En annan intressant match på tisdag kväll blir den mellan Fyrisfjädern och BMK Aura. Nykomlingen Aura har hittills gjort det bra i Badmintonligan och fick i senaste omgången till förlängning (Golden Set) mot starka Påvelund. Frågan är om Malmölaget kan överraska igen, mycket lär hänga på vilka spelare som hemmalaget mönstrar ur sin breda trupp.</p>
<p>Utöver dessa matcher så blir det två möten mellan toppen och botten i Badmintonligan. Ikväll kl 18 spelar Påvelund mot Täby och imorgon kväll tar Halmstad emot Västra Frölunda som i förra omgången tog sin första vinst.</p>
<p>I övrigt kan nämnas att flera spelare från Badmintonligan haft fina framgångar i internationella tävlingar den gångna helgen.</p>
<p>Auras <strong>Johanna Magnusson/Emma Karlsson</strong> nådde final i Hungarian International. I samma tävling nådde även <strong>Victor Svendsen</strong> (Fyrisfjädern) final.</p>
<p>Påvelunds unga stjärna <strong>Line Christophersen</strong> tog en mycket meriterade finalplats i SaarLorLux Open, en tävling på nivån BWF Super Tour 100. Till final i samma tävling tog sig även herrdubbelspelarna <strong>Lasse Mölhede</strong> (IFK Umeå) och <strong>Mathias Bay-Smidt</strong> (Fyrisfjädern).</p>
<p>Återstår att se vilka av dessa formstarka spelare som kommer att spela i Badmintonligan för sina lag denna omgång.</p>
<p>Samliga matcher i Victor Badmintonligan <span style="color: #3366ff;"><a href="https://solidsport.com/badmintonligan"><span style="color: #3366ff;">visas på Solidsport</span></a></span>. </p>
  
  <div class="text-gray-400"> Publicerad: 2019-11-04</div>
  

    </main>

</body>

</html>