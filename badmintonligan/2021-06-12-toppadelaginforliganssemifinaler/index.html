<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Toppade lag inför ligans semifinaler</h1>
  <div class="mb-2 text-xl">Fyrisfjädern och Aura går in med bästa möjliga dansktpräglade laguppställningar inför semifinalen lagen emellan. I det andra semifinalmötet tar hemmalaget Umeå emot formstarka Täby som kommer stärkta efter gårdagens makalösa kvartsfinalvinst.
  </div>
    <p>Det fanns många frågetecken kring danskarnas eventuella medverkan inför slutspelet i Victor Svenska Badmintonligan. Pandemin och olika karantänsregler har tidigare satt stopp för flera av lagen att kunna toppa med spelare från det sydliga grannlandet. Nu är det dock bekräftat att både Aura och Fyrisfjädern ställer upp med sina allra bästa formationer där det danska inflytandet kan få en helt avgörande betydelse för resultatet i matchen.</p>
<p>-De är såklart duktiga och har bra statistik i ligan, men jag förväntar mig inte mer av dem än av de övriga spelarna i laget. Alla har goda möjligheter att vinna och det gäller att alla gör sin uppladdning för att få ut det de kan i varje delmatch, säger Fyrisfjäderns coach Henri Hurskainen.</p>
<p>I Fyrisfjädern kommer Victor Svendsen och Julie Dawall Jakobsen spetsa laget med rejäl stjärnglans. Samtidigt kommer säsongens trotjänare i Aura Emil Hybel och Andreas Fleischer återigen få sällskap av sin landsmaninna Frederikke Lund.</p>
<p>Hurskainen ser sitt lag som favoriter inte bara i semifinalen mot Aura, utan även i kampen om guldet.<br />- Det vore nog trots allt ett litet misslyckande för oss om vi inte vinner nu när det ser ut som det gör. Med tanke på hur säsongen har varit och vilka fyra lag som faktiskt är kvar, så finns det en favör till oss. Vi har ett bra lag på pappret, men det viktigaste är att vi gör det vi borde och inte tänker på något annat. Vi måste vara bäst när det gäller under dagen för att lyckas, menar han.</p>
<p>I den andra semifinalen är det upp till bevis för grundserievinnarna Umeå när man tar emot Täby. Lagen möttes i den allra sista omgången av grundserien och då vann norrlänningarna övertygande med 5-1. Umeå får därmed gälla som favorit, men med tanke på Täbys otroliga insats i kvartsfinalen mot Frölunda där flera spelare överträffade sig själva så går man in med stort självförtroende. Det gäller för verkligen för Norrlands stolthet med indonesisk touch att se upp när stockholmarna ökar tempot och får profiler som Adrian Levin och Ludvig Axelsson att gå upp i varv.</p>
<p>De båda semifinalerna börjar kl 16.30 och ni kan följa matcherna via Solidsport:</p>
<p>IFK Umeå- Täby BMF</p>
<p><a href="https://solidsport.com/badmintonligan/games/g/nic2cee2">https://solidsport.com/badmintonligan/games/g/nic2cee2</a></p>
<p>BMK Aura- Fyrisfjädern</p>
<p><a href="https://solidsport.com/badmintonligan/games/g/sc3fg02s">https://solidsport.com/badmintonligan/games/g/sc3fg02s</a></p>
<p> </p>
<p>Här kan ni även se laguppställningarn och följa resultatet från semifinalerna:</p>
<p>IFK Umeå-Täby BMF<br /><a href="https://www.scoreboardlive.se/tournament/show/984">https://www.scoreboardlive.se/tournament/show/984</a></p>
<p>BMK Aura-Fyrsifjädern<br /><a href="https://www.scoreboardlive.se/tournament/show/985">https://www.scoreboardlive.se/tournament/show/985</a></p>
<p> </p>
  
  <div class="text-gray-400"> Publicerad: 2021-06-12</div>
  

    </main>

</body>

</html>