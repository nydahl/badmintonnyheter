<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vinster för Umeå och Påvelund</h1>
  <div class="mb-2 text-xl">Umeå tog ett kliv närmare kvartsfinalplats. Och Påvelund förstärkte sin ledning i Mellanserie A. Det blev resultaten av tisdagskvällens spel i Victor Badmintonligan.
  </div>
    <p><em>Bilden ovan: Frederik Colberg/Mai Surrow vann en viktig och jämn mixedmatch när Påvelund besegrade Trollhättan på bortaplan. Foto: Patrik Claesson</em></p>
<p>Påvelund har ännu så länge inte förlorat i säsongens liga. Först idel segrar i grundserien. Sedan direkt en vinst när laget gjorde sin första match i Mellanserie A, mot starka Trollhättan på bortaplan.</p>
<p>Trollhättans två vinster kom i damsingel och damdubbel. Medan Påvelund tog relativt klara segrar i de två herrsinglarna. Avgörande blev mixed och herrdubbel som båda gick till fem set. I mixed hade Trollhättan det duktiga syskonparet Daniel och Sara Lundgaard, medan Påvelund spelade med rutinerade Frederik Colberg/Mai Surrow. De senare drog det längsta strået i en välspelad femsetare.</p>
<p>Även i herrdubbel blev det fem set, och också där vann Påvelund till slut genom Fredrik Colberg/David Kim Kristensen. Det betydde totalt 2-4 i matchen.</p>
<p>I den andra matchen på tisdagskvällen vann Umeå mot Täby med 4-2 i Mellanserie B. Noteras kan att alla matcher avgjordes i tre raka set.</p>
<p>För Umeå var det en viktig seger. Med två poäng i bagaget från grundserien innebär tisdagens seger att laget gick upp till fem poäng. Därmed är Umeå ett steg närmare de åtråvärda femte- och sjätteplatserna i Mellanserie B, vilket betyder kvartsfinalspel i slutspelet. </p>
<p>Här hittar du samtliga resultat i tisdagskvällens två matcher:</p>
<p><strong>Mellanserie A</strong></p>
<p><a href="https://www.scoreboardlive.se/tournament/show/866">Trollhättan-Påvelund</a> 2-4</p>
<p><strong>Mellanserie B</strong></p>
<p><a href="https://www.scoreboardlive.se/tournament/show/874">Umeå-Täby</a> 4-2</p>
<p>En ligamatch återstår i veckan, i Mellanserie B:</p>
<p><a href="https://www.scoreboardlive.se/tournament/show/873">9/1 kl 18.00 Frölunda-Aura</a></p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2020-01-07</div>
  

    </main>

</body>

</html>