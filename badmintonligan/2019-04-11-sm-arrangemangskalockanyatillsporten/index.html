<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SM-arrangemang ska locka nya till sporten</h1>
  <div class="mb-2 text-xl">På lördag spelas lag-SM finalen i Uppsala. Det är andra året i rad som Badminton Sweden och Fyrisfjädern satsar på att lyfta arrangemanget till en större arena och skapa ett lockande heldagsevenemang för alla åldrar.
  </div>
    <p><em>Bild: Erik Jonzon med SM-bucklan.</em> </p>
<p>– Det här är en chans för många att se badminton på hög elitnivå för första gången, säger Erik Jonzon, ansvarig för arrangemanget och ordförande i Fyrisfjädern.</p>
<p>Att det blir Påvelund och Halmstad som drabbar samman i finalen på lördag vet nog de flesta badmintonintresserade. Men lördagen i Uppsala innehåller många fler aktiviteter än själva finalen som börjar kl 17.</p>
<p><strong>Kul både för ungdomar och barn</strong></p>
<p>Exempelvis genomförs under helgen Svenska cupen, som är Sveriges största ungdomstävling i badminton. Tävlingen som spelas i Fyrishov och Fyrisfjädern har lockat 350 spelare från 17 distrikt.</p>
<p>Uppsala kommun bjuder alla spelare i Svenska cupen på middag på kvällen. Dessutom får alla spelare som deltar i turningen gratis inträde till finalen.</p>
<p>– Genom att lägga dessa tävlingar samtidigt gör vi SM-finalen tillgänglig för många badmintonintresserade ungdomar och ledare. Det bidrar även till fin stämning och härligt tryck under finalen, säger förbundschef Tomas Sandö Brandt.</p>
<p>I anslutning till IFU Arena kommer även något som kallas Barnkalaset att gå av stapeln. Det är ett gratis aktivitetskalas i den stora friidrottshallen. Här får barn i olika åldrar chansen att prova på badminton och sju andra idrotter.</p>
<p>Redan nu är över 800 barn anmälda. Alla dessa barn får efter Barnkalaset möjlighet att komma in och se SM-finalen.</p>
<p>– Vi vill locka nya intresserade till badmintonsporten. Det här är en möjlighet för de som aldrig sett elitbadminton tidigare att få upp ögonen för sporten och kanske vilja börja spela själva, säger Erik Jonzon.</p>
<p><b>Intensivt arbete</b></p>
<p>Sammanlagt kommer ett hundratal personer, de flesta volontärer, jobba för att få alla olika arrangemang att flyta på.</p>
<p>Under lördag förmiddag sker exempelvis ett intensivt arbete i IFU Arena för att göra hallen redo för kvällens match. Bland annat byggs banorna och SolidSport, som sänder hela finalen med kommentatorer, placerar ut kameror och annan nödvändig teknik.</p>
<p>För den som vill ladda upp med en öl och en bit mat innan finalen erbjuds något som kallas Pre-Game på Terrassen från kl 15. En timme senare är det insläpp på IFU Arena och halv fem inviger Caroline Hoffstedt, kommunalråd i Uppsala, själva finalpasset.  </p>
<p>Förra året lockade arrangemanget 1400 åskådare till IFU Arena. Förbundschef Tomas Sandö Brandt hoppas på samma succé i år.</p>
<p>– Det blir förstås en extra utmaning i år eftersom hemmalaget Fyrisfjädern inte nådde finalen. Men vi hoppas att många fans från Halmstad och Göteborg kommer till finalen och stödjer sina lag. Och att även många andra tar chansen att komma och se riktigt bra badminton, säger Tomas Sandö Brandt.</p>
  
  <div class="text-gray-400"> Publicerad: 2019-04-11</div>
  

    </main>

</body>

</html>