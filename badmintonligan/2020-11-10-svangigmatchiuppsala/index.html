<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svängig match i Uppsala</h1>
  <div class="mb-2 text-xl">Gammal var äldst när Fyrisfjädern tog hem segern mot IFK Umeå i golden set. De båda singelspelarna Henri Hurskainen och Albin Hjelm formade ett oväntat slagkraftigt dubbelpar och visade sig vara bäst när allt skulle avgöras.
  </div>
    <p class="Default"><em>Bild: Henri Hurskainen spelade både singel och dubbel för Fyrisfjädern. </em></p>
<p class="Default">Det var på förhand en mycket jämn kamp som väntade mellan tabelltvåan Umeå och tabellfyran Fyrisfjädern. Båda lagen stod på lika många poäng i serien och sett till laguppställningarna var det ingen större överraskning att matchen tillslut avgjordes i golden set.</p>
<p class="Default">Men vägen dit var väldigt svängig. Fyrisfjädern öppnade klart bäst då dubbelparet Hurskainen/Hjelm redan inledningsvis stod för en fin insats och besegrade en för dagen blek Umeå-konstellation i form Johan Azelius och Martin Norrman. I damdubbeln infriade systrarna Tilda och Moa Sjöö favoritskapet och vann planenligt, vilket utökade Uppsala-lagets ledning. Rebecca Kuhl fortsatte därefter på den inslagna vägen och kämpade ner norrlänningarnas indonesiska Melsya Nur Fitriani med 3-2 i set.</p>
<p class="Default"><b>Upphämtning av Umeå</b></p>
<p class="Default">Umeå var nu rejält i brygga. Den som skulle sätta tonen och påbörja Umeås upphämtning var den hittills obesegrade indonesen Andi Fadel Muhammad. Han började med att relativt enkelt bolla bort Albin Hjelm i herrsingeln för att sedan tillsammans med Malena Norrman även vinna mixeden.</p>
<p class="Default">Nu var det upp till Johan Azelius ifall laget skulle få med sig någon poäng upp till norr. Det snackades om en nyckelmatch och så blev också fallet när Umeås ståtligaste spelare ställdes mot den forne EM-tvåan Henri Hurskainen. Efter att matchens karaktär böljade fram och tillbaka var spelarna framme vid ett avgörande set. Där skulle till slut Johans offensiv diktera förutsättningarna och en slutkörd Hurskainen fick se sig slagen med minsta möjliga marginal.</p>
<p class="Default">Ställningen var utjämnad och ett golden set i herrdubbel blev ett faktum. Revanschen väntade därmed runt hörnet för det var Hurskainen som tillsammans med Albin Hjelm skulle få avsluta det de så framgångsrikt hade påbörjat. Paret tog direkt kommandot och kunde trots en mycket nervig avslutning vinna med 11-9. Rutinen hade till sist segrat och Fyrisfjädern kunde fira med tårta på hemmaplan.</p>
<p class="Default"><b>Meriterande seger i Göteborg</b></p>
<p class="Default">I Göteborg stod Frölunda för en mycket meriterande seger mot Trollhättan med 4-2. Den nyblivne EM-silvermedaljören Gustav Björkler visade inga trötthetstecken från mästerskapet i Finland utan vann en med 3-1 i set mot den ett år äldre ärkerivalen Ludvig Petre Olsson.</p>
<p class="Default">Göteborgarna hade även sin hårdslående kroat Zvonomir Durkinjak med i laget och kunde precis som tidigare utnyttja hans kapacitet på allra bästa sätt. Trots att hans huvudkategori är singel, så var det i dubbel och mixedspelet som kroaten fortsatte att skörda framgångar i ligan.</p>
<p class="Default">Tillsammans med Frölundas mest kreativa lirare Joel Hansson vann han återigen herrdubbeln, vilket följdes upp med en riktig topprestation i mixedmatchen mot Trollhättans danskar Jeppe Bay och Sara Lundgaard. Där tappade Durkinjak och Sanne Ekberg inte ett set och när dessutom August Björkler löpte ner Alexander Rydström i den andra herrsingeln så kunde Frölunda njuta av säsongens tredje seger. </p>
<p class="Default">- Vi var riktigt taggade idag och gjorde en jämnbra insats. Det var dessutom fin inställning både på och utanför banan. Mixeden var otroligt bra och Sanne var outstanding. Hon gjorde lagets absolut bästa prestation. Detta ger oss gott självförtroende inför fortsättningen, säger lagets dubbelspelare Joel Hansson.</p>
<p class="Default"><strong>Omgångens resultat</strong></p>
<p class="Default">I kvällens övriga matcher blev resultaten betydligt mer ensidiga. Aura nollade Halmstad på hemmaplan och Påvelund tog hem alla tre poäng när man bortaslog Täby med 1-5.</p>
<p class="Default">Kvällens resultat i Victor Badmintonligan:</p>
<p class="Default"><a href="https://www.scoreboardlive.se/tournament/show/931">Fyrisfjädern-IFK Umeå 4-3</a></p>
<p class="Default"><a href="https://www.scoreboardlive.se/tournament/show/930">Frölunda-Trollhättan 4-2</a></p>
<p class="Default"><a href="https://www.scoreboardlive.se/tournament/show/928">Aura-Halmstad 6-0</a></p>
<p><a href="https://www.scoreboardlive.se/tournament/show/929">Täby-Påvelund 1-5</a></p>
<p><br />Läs allt om Victor Badmintonligan på www.badmintonligan.se.</p>
  
  <div class="text-gray-400"> Publicerad: 2020-11-10</div>
  

    </main>

</body>

</html>