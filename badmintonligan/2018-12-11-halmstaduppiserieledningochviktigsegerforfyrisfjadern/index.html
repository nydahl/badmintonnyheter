<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Halmstad upp i serieledning och viktig seger för Fyrisfjädern</h1>
  <div class="mb-2 text-xl">Halmstad fortsätter vara obesegrade i Badmintonligan. Genom kvällens vinst mot Västra Frölunda gick de dessutom upp i serieledning. Även Fyrisfjädern tog en trepoängare i tisdagens möte med Umeå och hängde därmed på i toppen av tabellen.
  </div>
    <p><em>Bild: Mikkel Mikkelsen och Filip Suwanphingkha vann herrdubbeln i raka set. Foto: Rebecka Carlsson.</em></p>
<p>Badmintonligan har en ny serieledare efter tisdagens matcher. Genom en 5-1-seger mot Västra Frölunda kunde Halmstad kliva om Påvelund med en poängs marginal.</p>
<p>- Det var en jämn lagprestation där alla gjorde bra ifrån sig. Det känns riktigt bra att gå upp i serieledning, nu har vi dock två tuffa matcher kvar i grundserien då vi möter Fyrisfjädern och Påvelund, säger Halmstads lagledare Niclas Rosengren.</p>
<p>Inte minst Halmstads danskar svarade för en stark insats. Mikkel Mikkelsen, Irina Andersen, Line Fleischer Nilsen stod alla för dubbla segrar - det gjorde även Filip Suwanphingkha som spelade herrsingel 1.</p>
<p>Halmstadledaren Niclas Rosengren hade anledning att vara extra nöjd med kvällens säkra seger då laget inför matchen drogs med skadeproblem och frånvaro av flera ordinarie spelare. Felix Burestedt har en stukad fot, Rasmus Messerschmidt hade match i Danmark och Colin Hammarberg var i Malaysia. I deras frånvaro fick 16-årige Ludwig Holm plats i laguppställningen och ställdes mot Frölundas August Björkler. En match som Björkler tog hem.</p>
<p>- Ludwig gör det helt okej i en tuff match för honom. Det är alltid lite nervöst att debutera, säger Rosengren.</p>
<p>August Björkler kan glädjas åt sin första seger i Badmintonligan och Västra Frölundas fjärde delmatchseger denna säsong. Halmstad kan glädjas åt ett juluppehåll i serieledning.</p>
<p>- Ambitionen är att bli etta eller tvåa i serien för att ta med oss några extra bonuspoäng in i mellanserien, säger Niclas Rosengren inför den konstaterat svåra avslutningen av grundserien.</p>
<p><strong><a href="https://www.scoreboardlive.se/tournament/show/588" target="_blank">Västra Frölunda-Halmstad 1-5 (klicka för fullständiga resultat)</a></strong></p>
<p><a href="https://solidsport.com/badmintonswe" target="_blank">Se matchen i repris via Svenska Badmintonförbundets kanal hos Solidsport</a></p>
<hr />
<p> </p>
<p>Fyrisfjädern var tillbaka i vinnarspåret under tisdagen efter den senaste Golden set-förlusten mot Påvelund. När IFK Umeå gästade Uppsala vann hemmalaget med 4-2.</p>
<p>Fyrisfäderns Victor Svendsen kan titulera sig stort segerorganisatör efter att ha vunnit sina både matcher. I herrsingel mot Gabriel Ulldahl och i mixed tillsammans med Amanda Högström besegrades Klara Johansson/Gabriel Ulldahl.</p>
<p>Umeås stjärna för kvällen var Michelle Sköldstrup som var med och bidrog till segrar i både damsingel och damdubbel. I damsingel blev det ett danskt prestigemöte tillika repris av 2018 års Swedish Open-final då Fyrisfjäderns Julie Dawall Jacobsen ställdes mot Umeås Michelle Sködstrup. Liksom i Lund blev det även nu seger för Sköldstrup.</p>
<p>Men då Fyrisfjädern även var starkast i herrdubbel med Eidestedt/Gozzi och herrsingel 2, där Andy Tsai besegrade sparringpartnern på Eurocenter Albin Hjelm, så slutade matchen 4-2 till hemmalaget.</p>
<p>De tre poängen för Fyrisfjädern upp till tredje plats i tabellen, endast två poäng bakom serieledande Halmstad.</p>
<p><strong><a href="https://www.scoreboardlive.se/tournament/show/590" target="_blank">Fyrisfjädern-IFK Umeå 4-2 (klicka för fullständiga resultat)</a></strong></p>
<p><a href="https://solidsport.com/badmintonswe" target="_blank">Se matchen i repris på Svenska Badmintonförbundets kanal hos Solidsport</a></p>
  
  <div class="text-gray-400"> Publicerad: 2018-12-11</div>
  

    </main>

</body>

</html>