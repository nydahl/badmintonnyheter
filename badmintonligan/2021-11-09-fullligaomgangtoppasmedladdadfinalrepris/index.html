<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Full ligaomgång toppas med laddad finalrepris</h1>
  <div class="mb-2 text-xl">Fyrisfjädern tog hem guldet i förra säsongens final. Nu vill IFK Umeå ha revansch. Lagen möts i den sjätte omgången av Victor badmintonligan med matchstart 18.30. Både den och de övriga matcherna kan ni följa via Solidsport.se.
  </div>
    <p>En historisk final utspelade sig för några månader sedan när Fyrisfjädern snuvade Umeå på SM-titeln efter att hemmalaget inte lyckades förvalta en 3-0 ledning samt mästerskapsboll i en av delmatcherna. Nu är den nuvarande tabellfyran IFK Umeå på jakt efter upprättelse när man på nytt tar emot de regerande mästarna från Uppsala. Vi kan därmed förvänta oss en lika het drabbning då många av finalprofilerna fortfarande finns kvar i de båda lagen.</p>
<p>Utöver en rafflande finalrepris kan vi även se fram emot toppmatcherna Aura mot Påvelund och Trollhättan mot Halmstad. Tre av lagen kommer från svidande förluster senast där bland annat Trollhättan inkasserade säsongens första nederlag när man föll mot Umeå på bortaplan. Även Halmstad hade det jobbigt senast och blev nollade av Fyrisfjädern. Lagen kommer därmed göra allt för att återgå till vinnarspåret igen.</p>
<p>Alla topplagen i serien ligger tätt samlade med endast tre poäng som skiljer serieledande Påvelund från tabellsexan Halmstad. Två lag som dock halkat efter en aning, men som nu får chansen att ta viktiga poäng när de ställs mot varandra är Frölunda och Täby. Bottenmötet spelas i Frölunda med matchstart kl. 18.00, vilket även är tiden som gäller för Auras hemmamatch i Malmö mot Påvelund. <br />De övriga två matcherna börjar kl.18.30 i Umeå respektive Trollhättan.</p>
<p>Följande länkar till Solidsport gäller för att se sändningarna från hela ligaomgången:<br /><br /></p>
<p><strong>Frölunda – Täby<br /></strong>Bana 1<br /><a href="https://solidsport.com/vastra-frolunda-badminton/games/g/fk83kvg8">Västra Frölunda - Täby BMF - Västra Frölunda Badminton (solidsport.com)</a><br /><br />Bana 2<br /><a href="https://solidsport.com/vastra-frolunda-badminton/games/g/g94v446p">Västra Frölunda - Täby BMF - Västra Frölunda Badminton (solidsport.com)</a><br /><br /></p>
<p><strong>Aura – Påvelund<br /></strong>Bana 1<br /><a href="https://solidsport.com/bmk-aura/games/g/qm2g0ixj">BMK Aura - Påvelund - BMK Aura (solidsport.com)</a></p>
<p>Bana 2<br /><a href="https://solidsport.com/bmk-aura/games/g/x8umjils">BMK Aura - Påvelund - BMK Aura (solidsport.com)</a></p>
<p><br /><strong>Trollhättan – Halmstad<br /></strong>Bana 1<br /><a href="https://solidsport.com/trollhattan-bmf/games/g/74npu117">Trollhättans BMK - Halmstad - Trollhättan BMF (solidsport.com) </a><br /><br />Bana 2 <br /><a href="https://solidsport.com/trollhattan-bmf/games/g/y49y0cz0">Trollhättans BMK - Halmstad - Trollhättan BMF (solidsport.com)</a></p>
<p><strong>IFK Umeå – Fyrisfjädern<br /></strong>Bana 1 <br /><a href="https://solidsport.com/ifk-umea-badminton/games/g/hmfce6p5">IFK Umeå - Fyrisfjädern - IFK Umeå Badminton (solidsport.com)</a><br /><br />Bana 2<br /><a href="https://solidsport.com/ifk-umea-badminton/games/g/xuuj2ob4">IFK Umeå - Fyrisfjädern - IFK Umeå Badminton (solidsport.com)</a></p>
<p> </p>
  
  <div class="text-gray-400"> Publicerad: 2021-11-09</div>
  

    </main>

</body>

</html>