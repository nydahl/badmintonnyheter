<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fyrisfjädern vann jämn kvartsfinal</h1>
  <div class="mb-2 text-xl">Fyrisfjädern vann den avgörande kvartsfinalen mot Täby med 5-1. Därmed är Uppsalalaget klart för semifinal. – En jätteskön seger, säger Henri Hurskainen, spelande lagledare för Fyrisfjädern.
  </div>
    <p><em>Bilden ovan: Tilda Sjöö, en av matchvinnarna för Fyrisfjädern. Hon vann damdubbel med Julie Dawall Jacobsen och mixed med Victor Svendsen i mötet mot Täby. Foto: Torbjörn Jansson.</em></p>
<p>Badmintonligan har hela säsongen bjudit på stor dramatik. Gårdagens kvartsfinalduell mellan Fyrisfjädern och Täby, en repris på 2018 års SM-final, var inget undantag. Efter oavgjort 3-3 i Täby i söndags skulle nu kvartsfinalen avgöras.</p>
<p>Det blev en jämn, tuff och svängig match inför storpublik. Återigen började Fyrisfjädern bra, och gick fram till ledning med 2-0 i matcher. Fyrisfjäderns duktige dansk Victor Svendsen vann än en gång HS1 övertygande med 3-0 i set mot Täbys Hermansah.</p>
<p>Och sedan kom tisdagskvällens första ”skräll”, nämligen i damdubbel. I söndags vann Täbys Clara Nistad/Ashwathi Pillai relativt komfortabelt mot Fyrisfjäderns Julie Dawall Jacobsen/Tilda Sjöö. Täbyparet började återigen bäst, hade 2-1 i set, men från och med fjärde set spelade Fyrisfjädernparet upp sig. De var stabila i defensiven, vassa vid nätet, och vände underläget till seger med 3-2.</p>
<p>Men Täby kontrade direkt­, och reducerade genom vinst i herrdubbel, en match som de flesta trodde skulle gå till Uppsalalaget. Men Larry Li/ Mathias Wigarth spelade än bättre än i söndags och vann med 3-1 i set.</p>
<p>Sedan kom avgörandet. Dels i mixed, dels i HS2. Båda matcherna gick i söndags till Täby. Men duon Victor Svendsen/Tilda Sjöö i mixed och Henri Hurskainen i HS2 ville annorlunda.</p>
<p>Särskilt mixeddubbeln var dramatisk och svängig. Victor och Tilda låg under med 0-2 i set mot Hermansah/Clara Nistad. Då höjde sig Uppsalaparet märkbart, hittade positionerna, täckte banan väl och fick snurr på sina motståndare.  Det gav resultat och efter en mycket lång och välspelad match blev resultatet 3-2 till Fyrisfjädern.</p>
<p>Sedan följde Henri Hurskainen upp med att ta revansch på sin gamle antagonist Mathias Wigarth. Precis som i söndags förlorade Henri första set, men vann de både efterföljande seten relativt enkelt. Och den här gången blev det ingen vändning i fjärde set även om Mathias hade ledningen länge i setet. Henri kämpade sig tillbaka i setet, kunde vinna delmatchen och därmed avgöra hela kvartsfinalen. 4-1, och stort jubel i hemmahallen.</p>
<p>Den avslutande damsingeln blev därmed betydelselös. Men även den vann Fyrisfjädern. Totalt 5-1.</p>
<p>– Med den framgångsrika historik som Fyrisfjädern har så ville vi naturligtvis ta oss vidare i slutspelet. Härligt att vi lyckades, säger Henri Hurskainen.</p>
<p><strong>Vad avgjorde i kväll?</strong></p>
<p>– Hemmaplan betyder mycket, det är lättare att spela när man känner hallen, miljön och har publiken i ryggen. Sedan var alla enormt taggade när det nu verkligen gällde. Tror att det var därför som vi vann de jämna matcherna, säger Henri.</p>
<p><strong>Nu blir det för er del antingen Påvelund eller Halmstad i semifinal. Vad tycker du om de båda lagen?</strong></p>
<p>– Två riktigt kompletta och bra lag, som också blev etta och tvåa i grundserien och mellanserien. Jag skulle vilja säga att nästa varje delmatch mot de båda lagen är 50-50-uppgörelser. De spelare som har bäst dagsform vinner, säger Henri Hurskainen.</p>
<p>Peter Axelsson, Täby lagledare, tycker att laget var nära trots 1-5-förlusten:</p>
<p>– Det var verkligen små marginaler, och matchen avgörs av att vi förlorar både damdubbel och mixed där vi har överläge och det känns som om vi är på väg mot seger. Mathias hade också en klar möjlighet att vända singeln mot Henri i fjärde set, men förlorar mycket knappt.</p>
<p>– Det känns naturligtvis surt att förlora. Men årets serie är mycket tuffare, med flera lag som är riktigt bra. Så det är bara för oss att ladda om och komma tillbaka till nästa säsong, säger Peter Axelsson.</p>
<p>Här hittar du alla resultat i tisdagskvällens match:</p>
<p><a href="https://www.scoreboardlive.se/tournament/show/664">Fyrisfjädern-Täby-Trollhättan 5-1</a></p>
<p>Endast en kvartsfinalmatch återstår nu. Nämligen returen i duellen Trollhättan-Umeå. Den spelas måndag den 11 mars. Klickar du på länkarna hittar du laguppställningarna 24 timmar före matchstart, och du kan sedan följa resultaten.</p>
<p><a href="https://www.scoreboardlive.se/tournament/show/666">Måndag 11/3 kl 18.30 Trollhättan-Umeå</a></p>
<p>För de båda kvartsfinalvinnarna väntar i semi antingen Påvelund eller Halmstad, ettan och tvåan från Mellanserie A. Påvelund, som vann mellanserien, får välja antingen Fyrisfjädern eller segraren i mötet Trollhättan-Umeå. Halmstad får möta det lag som Påvelund inte väljer.</p>
<p>Har du inte möjlighet att vara på plats kan du se alla matcher i Badmintonligan i direktsändning. <a href="https://solidsport.com/badmintonswe/livestreams">Gå då in på Solidsport.</a> Allt du behöver göra är att skapa ett kostnadsfritt konto.</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt.</a></p>
  
  <div class="text-gray-400"> Publicerad: 2019-03-05</div>
  

    </main>

</body>

</html>