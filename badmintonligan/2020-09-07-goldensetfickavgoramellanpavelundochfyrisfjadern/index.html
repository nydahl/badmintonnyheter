<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Golden set fick avgöra mellan Påvelund och Fyrisfjädern</h1>
  <div class="mb-2 text-xl">Ett premiärknall i Umeå och ett tät drabbning i Göteborg. Det var några av kvällens höjdpunkter i Victor Badmintonligan.
  </div>
    <p><em>Bild: Tilda Sjöö och Melker Z Bexell spelade avgörande roller när Fyrisfjädern mötte Påvelund.</em></p>
<p>Det blev flera jämna och spännande matcher när Victor Badmintonligan startade på måndagskvällen.</p>
<p>I Göteborg tog Påvelund emot Fyrisfjädern och efter att hemmaspelarna Gabriel Ulldahl och Andy Tsai vunnit var sin herrsingel och sedan herrdubbel ihop stod det 3-3 i matchen. Dammatcherna och mixeddubbel hade då vunnits av Fyrisfjädern i raka set.</p>
<p>Det avgörande Golden set spelades i mixeddubbel och här visade Melker Z Bexell/Tilda Sjöö återigen prov på stabilt spel och säkrade segern till Fyrisfjädern.</p>
<p>Uppe i Umeå såg Västra Frölunda ut som favoriter i de flesta delmatcher men det blev en kväll där allt istället gick Umeås väg. Laget som tappat en kvartett viktiga herrspelare inför säsongen visade att bredden i truppen är imponerande.</p>
<p>Johan Azelius, Martin Norrman och Malena Norrman vann alla två matcher var (HS1, HD, MD och DD) och låg därmed bakom kvällens skräll. Även unge Kim Linell (född 2004) gjorde en mycket fin insats när han vann herrsingel 2 mot August Björkler.</p>
<p>I Malmö mönstrade Aura sitt starkaste lag och det blev för mycket för Trollhättan som för kvällen saknade sin stora stjärna Hans Kristian Vittinghus. Skånelaget vann de inledande singelmatcherna och när sedan Johanna Magnusson/Emma Karlsson enkelt tog hem damdubbeln mot normalt starka Sara Lundgaard/Sophia Grundtvig var matchen vunnen.</p>
<p>I Täby krigade hemmalaget länge bra mot 2019 års mästare Halmstad. Men två fina segrar av Ashwathi Pillai och Adrian Levin hjälpte inte när Halmstad säkert plockade hem dubbelmatcherna och herrsingel 1.  </p>
<p>Här är kvällens samtliga resultat:</p>
<p><a href="https://www.scoreboardlive.se/tournament/show/911">Påvelund – Fyrisfjädern</a> 3- 4 (efter Golden Set)</p>
<p><a href="https://www.scoreboardlive.se/tournament/show/908">IFK Umeå – Västra Frölunda</a> 5-1</p>
<p><a href="https://www.scoreboardlive.se/tournament/show/909">BMK Aura - Trollhättan</a> 4-2</p>
<p><a href="https://www.scoreboardlive.se/tournament/show/910">Täby – Halmstad</a> 2-4</p>
<p><br />Nästa omgång av Victor Badmintonligan spelas den 14 och 15 september.</p>
<p> </p>
  
  <div class="text-gray-400"> Publicerad: 2020-09-07</div>
  

    </main>

</body>

</html>