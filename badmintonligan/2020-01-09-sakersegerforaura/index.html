<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Säker seger för Aura</h1>
  <div class="mb-2 text-xl">Aura fortsätter att spela stabilt i Victor Badmintonligan. Malmölaget vann bortamatchen mot Frölunda med 5-1. Det betyder att Aura är nära en kvartsfinalplats.
  </div>
    <p><em>Bilden ovan: Malmölaget Aura är efter segern mot Frölunda med 5-1 på väg mot en plats i kvartsfinalen i slutspelet.</em></p>
<p>Aura slutade femma i höstens grundserie, och började därför Mellanserie B med tre poäng. Till den poängskörden kunde laget lägga ytterligare tre efter vinsten mot Frölunda på torsdagskvällen.</p>
<p>Trots att Aura saknade sin singeletta Jacob Nilsson var de strået vassare än Frölunda. Emma Karlsson/Johanna Magnusson vann säkert sin damdubbel, och danskarna Patrick Seitzberg Abildgaard och Emil Hybel var bra både i dubbel ihop, och sedan i singel respektive mixed.</p>
<p>Frölundas vinst kom genom Gustav Björkler, som vann herrsingel 2 efter en jämn och spännande femsetare mot Tom Andersson. Gustav var också tillsammans med Sanne Ekberg nära att ta hem mixedmatchen mot Emil Hybel/Johanna Magnusson. Matchens kvalitet höjdes kontinuerligt, och efter 0-2 i set kom Gustav/Sanne tillbaka, vann set tre och fyra och var nära vinst även i femte. Men till slut avgjorde Auraparet. Emil/Johanna vann femte set med 11-9.</p>
<p>Värt att notera var också att unga Thyra Hultman gjorde en klart godkänd ligadebut för Frölunda i damdubbel ihop med Frida Lindström.</p>
<p>– Jag är väldigt nöjd med segern. Första matchen efter juluppehållet är alltid svårbedömd. Många är lite ringrostiga och osäkra, men alla i vårt lag gjorde väl ifrån sig, säger Maria Magnusson, lagledare i Aura.</p>
<p>Inte minst var hon nöjd med Frederrike Lund. I grundserien förlorade hon damsingeln mot Frida Lindström. Nu fick danskan revansch och vann i tre raka set.</p>
<p>– Frederrike spelade mycket mer avslappnat i dag och hade ett helt annat flyt i sitt spel, säger Maria.</p>
<p>Den här matchen var den första av tre bortamatcher för Aura i mellanserien, på grund av att Malmölaget spelade hemma i grundserien mot alla de tre övriga lagen.</p>
<p>– Jag är så tacksam för att våra kommande motståndare Täby och Umeå gått med på att förlägga våra matcher sent i veckorna. Det betyder att våra spelare kan åka direkt från Täby till Swedish Open i Uppsala. Och sedan möter vi Umeå kvällen före Senior-SM i samma hall. Därmed sparar vi både tid och pengar, berättar Maria Magnusson.</p>
<p>Här hittar du samtliga resultat i torsdagskvällens match:</p>
<p><a href="https://www.scoreboardlive.se/tournament/show/873">Frölunda-Aura</a> 1-5</p>
<p>I nästa vecka fortsätter både Mellanserie A och B. Då spelas de här matcherna:</p>
<p>Må 13/1 kl 18.30 Påvelund-Fyrisfjädern</p>
<p>Ti 14/1 kl 18.30 Halmstad-Trollhättan</p>
<p>Ti 14/1 kl 18.30 Umeå-Frölunda</p>
<p>On 15/1 kl 18.00 Täby-Aura</p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
<p> </p>
  
  <div class="text-gray-400"> Publicerad: 2020-01-09</div>
  

    </main>

</body>

</html>