<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Äntligen premiär!</h1>
  <div class="mb-2 text-xl">En lång, intensiv och spännande säsong väntar. Under tisdag-onsdag denna vecka bjuds det på premiärmatcher i vår stolta nationella liga och förväntningar och förhoppningar är som vanligt stora.
  </div>
    <p>I vårt svep runt klubbarna börjar vi i Trollhättan, där man ser fram emot säsongsstarten och menar att känslan i truppen är god. Så här säger Jesper Olsson från ledarstaben:<br />” Vår trupp i år är lite bredare på damsidan än tidigare med två intressanta nyförvärv i Ann Sofie och Vivien. En av våra starkaste spelare förra året ”Sara” har i år bytt klubb. På herrsidan har vi samma trupp som föregående säsong.”<br /><br />Vilka spelare ser du som bärande?<br />”Vi hoppas i år mycket på våra centerspelare Ludvig och Jesper. Om de ytterligare kan ta ett kliv i sin utveckling kan det bli en intressant säsong.”<br /><br />Favoritskapet landar i Uppsala, menar Jesper. <br />”Favoriter till SM guldet är Fyris som både har bredd och spets i sin trupp.” </p>
<p>I den första omgången väntar en tuff bortamatch mot en på förhand, jämnbördig motståndare.<br />”Premiären mot Umeå borta blir en bra värdemätare var vi står. Umeå är troligtvis ett av lagen vi kommer att slåss med för att nå en slutspelsplats, så matchen betyder mycket för oss och vi kommer att ge allt för att få en bra start på säsongen.”<br /><br />Så här spelas veckans matcher med start imorgon tisdag:<br />BMK Aura – Frölunda (18)<br />Fyrisfjädern – Spårvägen (18.30)<br /><br />Onsdag:<br />Påvelund – Täby (18.30)<br />IFK Umeå – Trollhättan (18.30)<br /><br />Samtliga matcher går att följa via SolidSport. Häng med redan från början, en rafflande säsong väntar!</p>
  
  <div class="text-gray-400"> Publicerad: 2022-09-05</div>
  

    </main>

</body>

</html>