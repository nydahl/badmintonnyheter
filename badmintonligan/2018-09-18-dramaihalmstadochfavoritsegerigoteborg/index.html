<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Drama i Halmstad och favoritseger i Göteborg</h1>
  <div class="mb-2 text-xl">Halmstad knep extrapoängen i mötet med Umeå då Felix Burestedt blev stor hjälte genom seger över Gabriel Ulldahl i avgörande Golden set. I Göteborg vann Fyrisfjädern planenligt mot nykomlingen Västra Frölunda som trots allt vann en delmatch.
  </div>
    <p>Kvällen i Halmstad bjöd på kvartsfinalrepris då Umeå kom på besök. Matchen inleddes med den riktiga tungviktskampen mellan hemmalagets Felix Burestedt och gästernas Gabriel Ulldahl. Det blev tre jämna set där Ulldahl trots allt var steget före i både handling och tanke. 11-8, 11-8, 11-9 blev siffrorna som tog Umeå upp i 2-0-ledning.</p>
<p>Då hade nämligen Umeås nya danska stjärna Michelle Sködstrup gjort affären kort med Halmstads 17-åriga debutant Johanna Vaxell. Vaxell klev in i handlingarna eftersom Irina Andersen var fotskadad efter tävling i Belgien.</p>
<p>- Jättestarkt av Johanna att ta den matchen. Det är inte många 17-åringar som hade tackat ja. Men hon tog utmaning på helt rätt sätt, sen blev det förstås tufft för henne i matchen, säger Halmstads sportchef Thomas Carlsson.</p>
<p>Halmstad lät sig dock inte nedslås utan jobbade sig in i matchen genom segrar i mixeddubbel och herrsingel 2. Två jämna matcher i damdubbel och herrdubbel återstod och även där plockade lagen varsin seger, Umeå i damdubbel och Halmstad i herrdubbel.</p>
<p>Golden set fick avgöra mötet. Kategorin blev herrsingel och det var återigen dags för Felix Burestedt och Gabriel Ulldahl att stå öga mot öga. Burestedt inledde bäst och gick ifrån med ett par bollar. Rutinerade Ulldahl kom dock tillbaka, tog ledningen och fick till matchboll. Men Felix hade lärt läxan från inledningen av kvällen. Han spelade smart och kyligt och kunde till slut se matchens sista boll landa precis utanför sidlinjen bredvid sig.</p>
<p>- Det blev riktigt gastkramande. Starkt och ganska oväntat att vi vann efter att Ulldahl vunnit kvällens första möte dem emellan. Men Felix visade styrka. Kul att killarna klev fram när vi hade skadeproblem på tjejsidan, säger Thomas Carlsson.</p>
<p>Därmed vann Halmstad matchen med 4-3 och fick den extra poängen som kan visa sig viktig längre fram under säsongen.</p>
<p>- Förstås mycket skönare med två poäng, det kunde verkligen ha gått hur som helst i kväll. Vi får erkänna att vi flytet med oss också, avslutar Thomas Carlsson.</p>
<p><a href="https://www.scoreboardlive.se/tournament/show/578" target="_blank">Se fullständiga matchsiffror här</a></p>
<p>Vårens finallag – Fyrisfjädern – fick inleda säsongen med att åka till Göteborg för spel mot Västra Frölunda. Många hade räknat med en given vinst för Uppsalalaget men Västra Frölunda bjöd på gott motstånd inledningsvis.</p>
<p>Fyrisfjäderns Andy Tsai inledde med seger mot Frölundas Mitchell Maynard i tre raka set. Samtidigt på banan bredvid så besegrade hemmalagets Gustav Björkler/Sanne Ekberg Fyrisfjäderns Adam Gozzi/Moa Sjöö med 3-1 i set.</p>
<p>Så långt 1-1 - men mer spännande än så blev det inte för Frölundapubliken denna kväll. Därefter klev Fyrisfjäderns två danskar Julie Dawall Jacobsen och Victor Svendsen in i matchen. De vann både sina singlar och bidrog även till vinster i damdubbel och herrdubbel, Svendsen tillsammans med Gozzi och Jacobsen bildade ett starkt par med unga Edith Urell.</p>
<p>- Edith var den hos oss som stack ut lite extra. Hon har inte varit med så mycket tidigare och går in här och spelar moget. Hon har ju haft en fin start på säsongen med seger i Danish Junior innan detta, säger Henri Hurskainen som gjorde debut som lagledare för Fyrisfjädern.</p>
<p>5-1 till Fyrisfjädern slutade matchen i Göteborg. En planenlig seger för Fyrisfjädern men samtidigt en hedersam förlust för Västra Frölunda som stod upp bra i flera delmatcher.</p>
<p>- En strålande start på säsongen. Alla skötte sin uppgift som de skulle. Synd att vi förlorar mixeden, men det är svårt att vinna alla delmatcher, säger Henri Hurskainen.</p>
<p><a href="https://www.scoreboardlive.se/tournament/show/577" target="_blank">Fullstända matchsiffror hittar du här</a></p>
  
  <div class="text-gray-400"> Publicerad: 2018-09-18</div>
  

    </main>

</body>

</html>