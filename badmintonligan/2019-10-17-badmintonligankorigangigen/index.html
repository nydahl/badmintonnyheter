<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Badmintonligan kör i gång igen</h1>
  <div class="mb-2 text-xl">Dags för omstart i Badmintonligan. På måndag och tisdag den 21 och 22 oktober spelas fyra matcher, som alla är viktiga i striden för att nå Mellanserie A.
  </div>
    <p><em>Bilden ovan: Kan Aura med de tre landslagsspelarna Emma Karlsson, Johanna Magnusson och Jacob Nilsson i spetsen störa starka Påvelund i matchen den 21 oktober?</em></p>
<p>Efter ett månadslångt uppehåll drar Badmintonligan i gång igen. Den 21 och 22 oktober spelas fyra matcher: Aura-Påvelund, Trollhättan-Halmstad, Umeå-Fyrisfjädern och Frölunda-Täby.</p>
<p>Alla matcherna är viktiga i kampen för att nå de fyra översta platserna i serien, och därmed kvalificera sig för Mellanseriens Grupp A.</p>
<p>Tre lag har efter tre spelade omgångar redan visat sin styrka och bredd: Påvelund, Halmstad och Fyrisfjädern. Dessa är också de flestas favoriter till att kämpa om SM-titeln i vår.</p>
<p>Men inte långt bakom topptrion skuggar Aura, Trollhättan och Umeå. Och i senaste omgången visade Täby styrka och besegrade Trollhättan med 4-3 efter Golden set. Endast Frölunda är ännu så länge utan poäng.</p>
<p>Den kommande omgången lär bjuda på många spännande matcher:</p>
<p>* Kan Aura med landslagstrion Emma Karlsson, Johanna Magnusson och Jacob Nilsson utmana Påvelunds uppställning med många meriterade danskar och så Gabriel Ulldahl.</p>
<p>* Trollhättan har nu möjlighet att ha med sitt nyförvärv från Malaysia, 19-åriga Yap Khai Quan. Vad kan det betyda i Trollhättans hemmamatch mot svenska mästarna Halmstad?</p>
<p>* I Umeå gör den duktige danske dubbel- och mixedspecialisten Lasse Mölhede hemmadebut. Vad kan det spela för roll i mötet med Fyrisfjädern? I bortamatchen mot Aura i september var Lasse Mölhede med och vann just både dubbel och mixed – med Johan Azelius och Malena Norrman.</p>
<p>* Kan Frölunda ta sina första poäng för säsongen mot Täby? Eller ska Täby återigen vinna och därmed haka på i kampen om de fyra översta platserna?</p>
<p>Så här spelas omgången:</p>
<p><strong>Måndag 21 oktober:</strong></p>
<p>Kl 18.30 <a href="https://www.scoreboardlive.se/tournament/show/804">Trollhättan-Halmstad</a></p>
<p>Kl 18.30 <a href="https://www.scoreboardlive.se/tournament/show/808">Aura-Påvelund</a></p>
<p><strong>Tisdag 22 oktober</strong></p>
<p>Kl 18.30 <a href="https://www.scoreboardlive.se/tournament/show/805"> Frölunda-Täby</a></p>
<p>Kl 18.30 <a href="https://www.scoreboardlive.se/tournament/show/807">Umeå-Fyrisfjädern</a></p>
<p>Du vet väl att du kan följa livesändningarna från Badmintonligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
  
  <div class="text-gray-400"> Publicerad: 2019-10-17</div>
  

    </main>

</body>

</html>