<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Galet spännande mellan Trollhättan och Fyrisfjädern</h1>
  <div class="mb-2 text-xl">Trollhättan mot Fyrisfjädern blev en av årets mest välspelade och dramatiska matcher. Hemmalagets HK Vittinghus spelade en avgörande roll i hela tre matcher och visade varför han är rankad på plats 31 i världen.
  </div>
    <p><em>Bild: HK Vittinghus blev matchhjälte i Trollhättan.</em></p>
<p>Trollhättans ordförande Jan Borgstedt hade innan match gått ut med att laget ”hade vittring” på en fjärdeplats i tabellen och spel i Mellanserie A efter jul. <br />Men för att avancera i tabellen krävdes det minst en poäng i hemmamatchen mot starka Fyrisfjädern som kom till spel med fem svenska landslagsspelare plus danska Julie Dawall.</p>
<p>Trollhättans lag bestod av en malaysier och fyra danskar, varav en hette HK Vittinghus. Så något av Sverige mot Danmark i en fullsatt hall med en heltaggad publik. Förutsättningarna kunde knappast bli bättre!</p>
<p>När spelet väl kom igång bjöds åskådarna på två riktigt jämna och välspelade matcher som båda gick till Fyrisfjädern. Moa Sjöö/Julie Dawall vann damdubbeln efter fint spel mot Sara Lundgaard/Sophia Grundtvig och Andy Tsai vann en stenhård och svängig match mot unge malaysiern Yap Khai Quan.</p>
<p>Därefter tog Trollhättan både herrdubbeln och herrsingel 1 i tre raka set. Sverigetrean Albin Hjelm stretade emot bra i två set mot HK Vittinghus men var aldrig riktigt nära att hota dansken.</p>
<p>I damsingel slog Julie Dawall landsmaninnan Sophia Grundtvig och ställningen var därmed 3-2 till Fyrisfjädern inför den avgörande mixeddubbeln.</p>
<p>Och hade matchen varit spännande innan så var det inget mot vad som väntade i mixeddubbeln. Här möttes svenska mixedmästarna Melker Z Bexell/ Tilda Sjöö och danska syskonparet Daniel Lundgaard/Sara Lundgaard.</p>
<p>Danskarna tog de två första seten innan svenskarna kom tillbaka och vann tredje och fjärde set. I femte set fortsatte Bexell/Sjöö sitt fina och kontrollerade mixeddubbelspel och tog sig fram till 10-8 och tre matchbollar. Men då vände matchen igen och Trollhättanspelarna vann tre raka bollar.</p>
<p>3-3 i lagmatchen och dags för förlängning och inte oväntat blev det mixeddubbel som valdes ut för Golden set. Här satte Trollhättan in HK Vittinghus istället för Daniel Lundgaard. Golden set bjöd på väldigt fint spel och till slut blev det nästan ohälsosamt spännande. Fyrisfjädern räddade två matchbollar, men på tredje matchbollen, vid ställningen 10-9, avgjorde HK Vittinghus med en rykande smash och enormt jubel utbröt i hallen.</p>
<p><strong>Rutinen avgjorde i Täby</strong></p>
<p>Dagens andra match mellan Täby och IFK Umeå blev också det en jämn historia där hemmalagets Richard Eidestedt och Larry Li till slut blev dubbla matchhjältar.</p>
<p>På förhand såg IFK Umeå ut som klara favoriter i herrmatcherna med starka kort som Fauzi Fathurrahman och Lasse Mölhede och Täby i dammatcherna med svenska toppspelarna Clara Nistad och Rebecca Kuhl.</p>
<p>Matchen började följdriktigt med två segrar för Täby i damdubbel och damsingel. När sedan Täbys Larry Li och Richard Eidestedt lyckades spela hem den superjämna herrdubbeln såg det väldigt bra ut för hemmalaget.</p>
<p>Men IFK Umeå kämpade sig tillbaka via segrar i herrsinglarna och mixeddubbeln och ställningen var därmed 3-3.</p>
<p>Matchen gick alltså till förlängning, Golden Set, och efter att respektive lagledare valt bort två matcher blev det herrdubbel som fick avgöra mötet. Här gjorde IFK Umeå ett lite oväntad drag och satte in Fauzi Fathurrahman istället för danske dubbelspecialisten Lasse Mölhede.</p>
<p>Bytet hjälpte dock inte utan de två rutinerade Täbyspelarna kunde vinna Golden set med 11-6 och därmed säkra Täbys andra Golden set-seger för säsongen.</p>
<p>Resultat från kvällens matcher:</p>
<p>Trollhättan – Fyrisfjädern <a href="https://www.scoreboardlive.se/tournament/show/813">4-3</a></p>
<p>Täby – IFK Umeå <a href="https://www.scoreboardlive.se/tournament/show/812">4-3</a></p>
  
  <div class="text-gray-400"> Publicerad: 2019-11-18</div>
  

    </main>

</body>

</html>