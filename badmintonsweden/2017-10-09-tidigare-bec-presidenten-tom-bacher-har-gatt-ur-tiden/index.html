<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tidigare BEC-presidenten Tom Bacher har gått ur tiden</h1>
  <div class="mb-2 text-xl">Det är med stor sorg som Svenska Badmintonförbundet tagit emot beskedet att vår danska kollega Tom Bacher har gått bort.
  </div>
    <p>Tom Bacher ägnade större delen av sitt liv till badminton. Under 60- och 70-talet var Tom Bacher aktiv spelare och ett stort namn internationellt. En av höjdpunkterna under hans karriär var då han 1970 vann All England i herrdubbel tillsammans med Poul Petersen.</p>
<p>Efter den aktiva karriären fortsatte Tom Bacher att brinna för badminton. Han var bland annat Team manager i Danmark 1973-1981. Därefter fortsatte hans arbete inom de internationella organisationerna. 1979-2003 var han verksam inom BWF med flera olika positioner och 1986-2003 var han vice president.</p>
<p>När han avslutat sina åtaganden i BWF tog Tom Bacher istället klivet över till BEC där han i rollen som president (2004-2010) var med och utvecklade organisationen till dess nuvarande storlek.</p>
<p>För sitt stora arbete inom badmintonsporten mottog Tom Bacher under åren många utmärkelser. 2015 blev han tilldelad priset Honorary Vice President i BEC och 2011 mottog han BWF:S högsta utmärkelse Honorary Life Vice President.</p>
<p>Svenska Badmintonförbundets ordförande Tommy Theorin minns med värme en omtyckt kollega inom badmintonvärlden.</p>
<p>− Vi var spelare i samma generation. Efter avslutad karriär blev Tom en stor ledare som var respekterad i hela badminton världen. Sov i frid.</p>
<p>Tom Bacher (1941-2017) avled 4 oktober. Svenska Badmintonförbundet sänder tankarna till Toms anhöriga.</p>
<p><em>Foto: BWF</em></p>
  
  <div class="text-gray-400"> Publicerad: 2017-10-09</div>
  

    </main>

</body>

</html>