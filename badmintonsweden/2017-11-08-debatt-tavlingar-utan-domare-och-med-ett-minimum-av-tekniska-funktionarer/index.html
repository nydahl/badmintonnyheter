<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Debatt: Tävlingar utan domare och med ett minimum av tekniska funktionärer</h1>
  <div class="mb-2 text-xl">Bristen på domare på ungdomstävlingar kan bidra till osportsligt beteende och fusk menar Roger Johansson. Han ser en rad åtgärder som bör genomföras för att stävja den utvecklingen och blickar bland annat en dansk modell för justare spel.
  </div>
    <p>Ofta hör vi om och ser beteenden på badmintonbanan som bryter mot regler, som vi vill att alla skall följa. Dessa uppföranderegler styrs av domare och referee när man har sådana och kallas Code of Conduct. Men många tävlingar har ett minimum av funktionärer, kanske bara en tävlingsledare och siffervändare på matcherna. Tävlingsledaren sitter oftast fast i att se till att matcherna flyter på, utlyses i tid, och att spelprogrammet följs. Detta kräver full uppmärksamhet på banorna men inte direkt på vad som pågår utan på om matchen fortfarande pågår eller är slut. Vi vet alla att man lätt tappar fem minuter som kan växa till halvtimmar om man inte är på hugget och utlyser nästa match. Siffervändarna har heller inte rätt att lägga sig i matchen. De skall bara vända siffror och rapportera resultatet till tävlingsledaren.</p>
<p>Det ovan beskrivna är ett välkänt scenario för en tävlingsarrangör. I denna miljö händer då en massa ovälkomna saker såsom kastade racketar, ojusta beslut på linjerna, felaktiga servar osv. Vad kan vi som föräldrar och ledare göra åt detta? Det är inte bra för de unga spelarna att utsättas för ojust spel eller att frestas göra ojusta saker för att det sällan blir någon åtgärd. Coachen/föräldern har en viktig roll men det är svårt för dem att ingripa eftersom det lätt uppstår en ledarkonflikt och den egna spelaren tycker inte heller om det.</p>
<ul>
<li>På en föreningskonferens i Göteborg fick vi klara besked från deltagarna om att det skall vara nolltolerans mot kastande av racketar.</li>
<li>Fusk på linjerna vilket är vämjeligt och ynkligt att skåda; danskarna har en princip att är man det minsta tveksam så dömer man bollen till motståndaren som då vinner bollen.</li>
<li>Dåliga servar; där verkar det som om inlärningen av serveslaget, så att de görs enligt reglerna, brister, därför att tränarna inte bryr sig eller inte kan reglerna själva.</li>
</ul>
<p>Några förslag på åtgärder skulle kunna vara:</p>
<ul>
<li>En kastad eller sönderslagen racket är alltid ett gult kort även om man inte har domare.</li>
<li>Fusk på linjerna skulle vi kunna stävja genom att pröva den danska modellen, men också rekommendera klubbarna att ha samtal med unga spelare om fair play.</li>
<li>Klubbarna bör också ta upp diskussioner om servarna så att serve kan avges utan att spelaren skaffar sig en orättvis fördel genom för hög serve, inte kontinuerlig, sammanhängande rörelse eller genom att göra finter.</li>
</ul>
<p>Slutligen skulle vi kunna införa att alla incidenter eller varningar eller skarpa tillsägelser skall rapporteras av referee om det finns eller tävlingsledare. Vi har genom utbildning börjat förändra tävlingsledarrollen, så att det blir en funktion mer lik referee-rollen och inte en administrativ roll.</p>
<p>Då skall vi också ha en synlig röd tröja på den personen.</p>
<p>Vi för inte fram detta för att tillfredsställa nån slags ohämmad lust att följa regler utan för att få till en fostran som leder till justare och rättvisare spel och trevligare miljö för alla.</p>
<p>Skrivelsen föreslås också tas upp som promemoria i VoTS.</p>
<p> </p>
<p><strong>Roger Johansson, referee och ordförande i gruppen Tekniska funktionärer</strong></p>
<p> </p>
<p>Tycker du som Roger? Eller har du kanske en helt annan åsikt? Fortsätt debattera i kommentarsfältet nedan eller skriv ett längre svar som du skickar till martin.ridderstolpe@badminton.nu.</p>
<p> </p>
<p>Sugen på fler badmintondiskussioner? Fler artiklar hittar du i <a href="http://www.badminton.nu/Debatt/" target="_blank">Debattarkivet</a>.</p>
<p> </p>
<p><i>Debattinlägget är författarens egna åsikter och är inte uttryck för Badmintonförbundets åsikter.</i></p>
  
  <div class="text-gray-400"> Publicerad: 2017-11-08</div>
  

    </main>

</body>

</html>