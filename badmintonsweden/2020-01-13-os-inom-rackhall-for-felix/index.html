<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">OS inom räckhåll för Felix</h1>
  <div class="mb-2 text-xl">Han har länge varit en stor badmintontalang. Men det är först det senaste året Felix Burestedt på allvar har tagit steget från att vara lovande till att börja leverera fina internationella resultat.
  </div>
    <p><em>Bild: Felix Burestedt är andraseedad i herrsingel i Victor Swedish Open 2020. Här bild från lag-SM finalen i våras då han besegrade Joshua Eipe. Foto: Torbjörn Jansson.</em></p>
<p>Kvartsfinal i European Games, semifinal i Tysklands BWF Tour Super 100-tävling, samt final i Azerbaijan International Challenge. Det är bara några av Felix Burestedts framskjutna placeringar under 2019. Framgångarna har gjort att han klättrat på världsrankingen och nu är uppe på plats 61. <br />Trots de goda resultaten är det något annat han ser som mest positivt med 2019. </p>
<p>– Det jag är mest nöjd med är att jag lyckats få mitt spel att gå i den riktning jag önskat. Jag har under året inte tänkt så mycket på placeringar utan haft fokus på det jag ska utveckla - och då har även resultaten kommit, säger han.</p>
<p>Felix bor i Malmö och spelar för Halmstad Badminton, men merparten av den dagliga träningen gör han sedan 2017 på Badminton Europes ”Center of Excellence” i Holbaek. Han lyfter fram tre områden som han speciellt utvecklat den senaste tiden.</p>
<p>– Under året har jag utvecklat min fysik. Jag tränar mycket i gymmet för att bli starkare, få mer muskler och ökad uthållighet. Tycker också att jag har förbättrat mitt tålamod i spelet samt det taktiska.</p>
<p>Framstegen har inte bara gett utslag på världsrankingen, även Sveriges Olympiska Kommité (SOK) har imponerats av Felix utveckling och i december meddelades att han är en av tolv svenska idrottare som får en plats i SOK:s stödprogram Topp och Talang. Genom programmet får han ett individuellt och skräddarsytt stöd för att nå världstoppen.</p>
<p>– Det är jättekul och väldigt positivt för mig. Det ger större möjligheter, t ex vad gäller internationellt tävlande. Sen får jag genom detta också tillgång till SOK:s resursteam med experter inom olika områden vilket är mycket betydelsefullt, säger han. </p>
<p>Ett mål som ligger hyfsat nära i tid är OS i Tokyo. De goda tävlingsresultaten under 2019 har gjort att han ligger på plats 23 på BWF:s ”Race-to-Tokyo”, vilket innebär att han just nu är kvalificerad till Tokyo. Ett bra resultat i Swedish Open skulle förbättra chanserna till OS-spel ytterligare.</p>
<p>– Det ser positivt ut och jag hoppas förstås på att kunna kvalificera mig, men mycket återstår. Det gäller för mig att klättra ännu högre på rankingen, och även visa att jag kan besegra mycket goda motståndare, säger han.</p>
<p>Vad behöver han då förbättra ytterligare för att kunna utmana de allra bästa spelarna i världen?</p>
<p>– Jag behöver bli ännu bättre på det jag redan tränar på i mitt spel. Sen gäller det att få börja spela tuffare tävlingar och möta de bästa spelarna, det ger aha-upplevelser, man förstår ännu bättre vad som ska till för att ta nästa steg.</p>
<p>Taktik och den mentala biten – eller ”skallen” som Felix kallar det – är en central pusselbit inom badminton och något Felix fokuserar mycket på att utveckla.</p>
<p>– Det som skiljer de bästa spelarna från dem snäppet under är ofta förståelsen för hur man ska spela i olika situationer och varför man slår olika slag. Den taktiska och mentala biten är väldigt viktig på den högsta nivån.</p>
<p>– Jag tycker att jag blivit bättre på att kunna kontrollera mig själv och tänka klart under match, men även att göra taktiska justeringar efter hur matchen utvecklas. Här har jag haft bra hjälp av förbundskapten Andrew Smith.</p>
<p>Det är tydligt att Felix inte räds att göra det jobb som behövs för att fortsätta avancera mot toppen. Tvärtom verkar han finna glädje i att underkasta sig den dagliga insats som krävs.</p>
<p>– Det allra roligaste med badminton är förstås att spela en spännande och häftig match, men jag tycker att vägen dit ger lika mycket. Den vardagliga processen – att gå upp på morgonen med ett mål och genomföra ett hårt jobb – den delen tilltalar mig mycket, säger han.</p>
  
  <div class="text-gray-400"> Publicerad: 2020-01-13</div>
  

    </main>

</body>

</html>