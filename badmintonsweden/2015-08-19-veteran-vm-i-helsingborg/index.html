<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Veteran-VM i Helsingborg</h1>
  <div class="mb-2 text-xl">Största VM truppen någonsin!
  </div>
    <p>Intresset att delta i veteran VM på hemmaplan har varit extremt stort den här gången. Sista anmälningsdatum har nu passerat. Totalt blev vi 103 svenska spelare som fick plats i truppen i de åtta åldersklasserna, 68 herrar och 35 damer i åldrar från 35 till teamets äldste som är Lisbeth Bengtsson som hunnit fylla 76 när VM spelas i september. Vi har fyllt vår kvot i 25 av 40 möjliga klasser/kategorier. Sammanlagt anmälde 165 svenska spelare intresse för att vara med på VM. Men med begränsat deltagarantal, där varje land bara får anmäla fyra i herrsingel, fyra i damsingel, åtta spelare i herrdubbel, åtta i damdubbel och fyra herrar och fyra damer i mixed per åldersklass, så fick inte alla plats. (Kvalificeringsperioden har pågått mellan juni 2014 till juni 2015.)</p>
<p><em>Vi slår nu ändå det svenska deltagarrekordet från senaste VM i Ankara (Turkiet) med hela 46 spelare. Då deltog 57 svenskar, varav 34 är kvalificerade även denna gång.</em></p>
<p>Inom några dagar vet vi om det totala deltagarantalet från Ankara också kommer att slås? Då var det 899 spelare från 40 länder. Största nation då var Indien med 132 spelare. Sverige tog då tio medaljer, ett guld, fyra silver och fem brons, vilket placerade oss som tionde nation i medaljligan. Patrik Björkler, som tog guld i herrdubbel +45 i par med Jens Olsson i Ankara, återfinns nu i par med Stefan Edvardsson, som även han tog medalj i Ankara (silver), då i herrdubbel +40 i par med Joakim Fellenius. Medaljkandidater? Kul är även att vi har mor och dotter i samma Veteran VM, Katja och Lotten Wengberg, i +35 respektive +65. Förövrigt är Lisbeth Bengtsson Lottens äldre syster, samt alltså Sveriges äldste deltagare i detta Veteran VM.</p>
<p>Veteran VM har tidigare spelats</p>
<ul>
<li>2003 - Sofia Bulgari</li>
<li>2004 - Kuala Lumpur, Malaysia</li>
<li>2007 - Taipei, Chinese Taipe</li>
<li>2009 - Pabellon Muncipal de Deportes de Punta       Unbria, Spain</li>
<li>2011 - Vancouver British Columbia, Canada</li>
<li>2013 - Ankara, Turkey</li>
</ul>
<p>Magnus Gustafsson, Förbundskapten Veteran</p>
<p><a href="mailto:magnus.gustafsson@badminton.nu">magnus.gustafsson@badminton.nu</a></p>
<p> </p>
<p>2015 OFFICIELL hemsida Badminton World Federation: <a href="http://www.bwfbadminton.org/page.aspx?id=28600OFFICIELL">http://www.bwfbadminton.org/page.aspx?id=28600</a></p>
<p>2015 OFFICIELL hemsida från arrangören: <a href="http://seniorbadminton2015.com/">http://seniorbadminton2015.com/</a></p>
<p>Här är länk till BWF summering från förra Veteran VM i Ankara 2013: <a href="http://www.bwfbadminton.org/news_item.aspx?id=77165">http://www.bwfbadminton.org/news_item.aspx?id=77165</a></p>
  
  <div class="text-gray-400"> Publicerad: 2015-08-19</div>
  

    </main>

</body>

</html>