<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Borås bjuder in till efterlängtat Senior-SM</h1>
  <div class="mb-2 text-xl">Väntan har varit lång, men nu har det äntligen blivit dags för svenska seniormästerskapet i badminton. Borås badmintonklubb står för arrangemanget som pågår 13-15 augusti.
  </div>
    <p><em>Tilda Sjöö och Melker Zickerman Bexell är storfavoriter i mixed i helgens SM.</em></p>
<p>Säsongens alla SM-tävlingar som flyttats fram på grund av pandemin kan till slut bli verklighet nu när restriktionerna har lättat. Först ut av dessa är seniormästerskapet där 142 spelare kommer att smasha sig fram mot medaljerna i Boråshallen. Arrangörerna har stött på en hel del utmaningar med tanke på alla framflyttningar, men nu känner sig tävlingsledaren Ulf Karlsson och hela Borås Badmintonklubb redo att ge Sverigeeliten ett varmt mottagande.</p>
<p>-Tiden har varit jobbig med tanke på att det är mitt under en semesterperiod, så det är inte helt optimalt, men vi har kämpat på tillsammans. Det har gått hyfsat bra och det som är väldigt positivt är att alla de bästa spelarna i Sverige är med. Jag hoppas verkligen att det blir ett bra upplägg och att alla är nöjda med hallen, säger Karlsson.</p>
<p><strong>Singelklasserna</strong><br />Under SM får vi bland annat se den färska badmintonolympiern Felix Burestedt som efter sin första olympiska matchvinst i Tokyo nu ska försöka försvara sitt SM-guld från ifjol. Han kommer dock få kämpa för segern då det finns några riktigt giftiga herrsingelspelare som vill utmana honom. Det största hotet kommer från påvelundsspelaren Gabriel Ulldahl som säkerligen vill ha revansch från semifinalförlusten mot just Felix i Umeå för ett och ett halvt år sedan.</p>
<p>Ulldahl har redan flera guld sedan tidigare och kommer att pressa sina motståndare till max. Redan i den andra omgången kommer han att få bekänna färg när han troligen ställs mot den formstarke lag-SM hjälten Albin Hjelm från Fyrisfjädern.</p>
<p>Utöver dessa lirare finns det även en revanschsugen skåning i form av Auras Jacob Nilsson som ju missade förra årets SM-tävling. Han lär vilja blanda sig i slutstriden den här gången och får även sällskap av de unga stjärnskotten Gustav Björkler och Ludvig Petre Olsson. Dessutom kommer hemvändaren Johan Azelius som ju spelade i Borås innan han flyttade till Umeå ha ett starkt stöd på hemmaplan av tidigare klubbkamrater och familj. Frågan är också vad fjolårets SM-finalist Mathias Wigardt med sin mästerskapsrutin kan ställa till med i årets upplaga.</p>
<p>I damsingelkategorin är de fyra toppseedade spelarna stora favoriter till att slutligen gå en kamp om guldet. En repris från förra årets SM-final mellan Täbys Rebecca Kuhl och Påvelunds Edith Urell är att vänta och i Ashwathi Pillais frånvaro vore det en liten överraskning om någon annan spelare kan snuva dessa två giganter på en finalplats. Både Täbys Julia Tuvesson och Frölundas Frida Lindström har dock kapaciteten att skrälla.</p>
<p><strong>Dubblarna</strong><br />Andi Tandaputra och Tim Foo kommer i brist på rankingpoäng få påbörja årets SM-äventyr i kvalet, men lär med största säkerhet vara med när det börjar dra ihop sig mot medaljkamp. De stora herrdubbelfavoriterna är det enda riktigt slagkraftiga landslagsparet Joel Hansson och Melker Zickerman Bexell. Den dynamiska duon kommer stärkta efter en lyckad tävling i Denmark Masters där man vann tre matcher och tog sig till kvartsfinal.<br />    I SM lurar dock ett spännande motstånd redan i en eventuell andra match. Dit förväntar sig nämligen de båda rutinerade badmintonrävarna Magnus Sahlberg och Mattias Borg att ta sig via kvalet och när de väl är där kommer de ha siktet inställt på att slå ut det förstaseedade paret från turneringen. Vi kan därmed se fram emot en riktigt intressant uppgörelse där de numera defensivt inriktade Borg/Sahlberg kommer att få tampas med ungdomlig entusiasm och snabbt attackspel.</p>
<p>I damdubbeln finns det främst tre par som får ses som favoriter till SM-titeln. Dels är det de båda landslagsparen Moa och Tilda Sjöö samt Johanna Magnusson och Clara Nistad. Men även utmanarna Malena Norrman och Ronak Olyaee kommer vara sugna på att ge dem en rejäl fight om guldet. Det sistnämnda paret imponerade stort i Lag-SM finalen tidigare i år och lär vara sugna på nya medaljer.</p>
<p><strong>Regerande mästarna storfavoriter i mixed</strong><br />När mixedturneringen påbörjas finns det ett par som tydligt får bära favoritskapet. Det är de regerande mästarna Melker Zickerman Bexell och Tilda Sjöö. Succéparet har dock vacklat en aning formmässigt och gjorde en sämre insats under Lag-SM slutspelet. Därför borde flera nya spännande konstellationer kunna sätta spelarna från Fyrisfjädern på svåra prov. Både Joel Hansson tillsammans med Berfin Aslan och Nils Ihse med Johanna Magnusson gör SM-debut som par och alla fyra har riktigt hög högstanivå i sitt mixedspel.<br />    Dessutom finns den mycket sammansvetsade Frölundaformationen Gustav Björkler och Sanne Ekberg med som heta medaljkandidater. Syskonparet Malena och Martin Norrman hade även dem varit aspiranter till prispallen, men dessvärre har Martin nyligen dragit på sig en knäskada som gör att han tvingas avstå. Hans ersättare är dock den allsidige Trollhättan-talangen Ludvig Petre Olsson som tidigare med Malena har ett junior SM-silver på meritlistan.</p>
<p><strong>Välkomna till Boråshallen!<br /></strong>Slutligen hoppas mästerskapets tävlingsledare Ulf Karlsson på att boråsarna ska lockas till arenan och verkligen ta badmintonsporten till sina hjärtan.</p>
<p>-Vi får ju ha 300 personer i publiken som max och det vore därför fint att ge idrotten lite extra publicitet här i staden, vilket även kan gynna vår klubb. Det kommer finnas så otroligt mycket bra badminton att titta på under dessa dagar och för mig som hållit på i över 50 år med detta så kommer det bli en fin avslutande höjdpunkt, menar Karlsson.</p>
<p><strong>Alla matcher livestreamas </strong><br />Följ alla SM-matcher via streamingtjänsten <a href="https://solidsport.com/badmintonswe?utm_source=Solidsport+Watch&utm_medium=Top+header&utm_campaign=BadmintonSMBor%C3%A5s&utm_id=BadmintonSMBor%C3%A5s&utm_content=Channel">SolidSport</a>.</p>
<p><strong>Tävlingsinfo</strong><br />SM drar i gång fredag 13 augusti med kvalspel från kl. 14.30 och framåt.<br />Under lördagen börjar huvudtävlingen kl. 09.00.<br />Semifinal och finalspel under söndagen. Semifinalerna från kl. 09.00 och finalspelet börjar kl 13.00.<br /><a href="https://badmintonsweden.tournamentsoftware.com/tournament/181aea4c-26cb-4297-8210-4a7e5502502d/matches/">Här finner ni lottning, spelschema och resultat.</a><br /><a href="https://www.scoreboardlive.se/tournament/show/990">Länk till Scoreboard Live.</a></p>
  
  <div class="text-gray-400"> Publicerad: 2021-08-12</div>
  

    </main>

</body>

</html>