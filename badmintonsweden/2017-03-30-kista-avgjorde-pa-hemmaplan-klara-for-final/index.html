<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kista avgjorde på hemmaplan - klara för final</h1>
  <div class="mb-2 text-xl">Kista gjorde affären kort med Täby. Med tre snabba segrar kunde hemmalaget säkerställa finalplatsen.
  </div>
    <p><em>Bild:  Kistas Wirawan/Bjuner besegrade <em>Täbys Strömvall/Wengberg i den inledande mixeddubbeln.</em></em></p>
<p>Täby hade ett underläge att hämta in efter 4-2 till Kista i semifinal nummer ett. I returen i Kista Racketcenter behövde laget således öppna bra för att kunna skaka Kista.</p>
<p>Mötet inleddes med mixeddubbel och herrsingel 1. Inte minst i mixeddubbeln syntes det på Täbys Emma Wengberg och Gustav Strömvall att laddningen var på topp. Duon öppnade starkt och tog hem det första setet. Men Kistas Cecilia Bjuner/Ihsan Adam Wirawan vaknade till och kunde vända på steken. Tre set senare hade Kista 1-0 i matchen efter fint spel av Bjuner/Wirawan.</p>
<p>Herrsingel 1 mellan Kistas Setyaldi Putra Wibowo och Täbys Hermansah blev också det en intensiv match. Men det var hemmalagets Wibowo som höll i taktpinnen och gick till slut segrande med 3-0 i set.</p>
<p>Det betydde tvärbrant uppförsbacke för Täby som inte hade råd att förlora mer. Damdubbel och herrsingel 2 stod på tur.</p>
<p>Emma Wengberg/Clara Nistad gjorde sitt och plockade två set mot Bjuner/Pertiwi men föga hjälpte det. På banan bredvid blev hemmalagets Adam Khan för svår för Täbys Viktor Aglinder. Aglinder bjöd på motstånd men Khan kunde spela hem tre raka set.</p>
<p>3-0 på matchtavlan innebar att damdubbeln och resten av matchen inte behövde spelas färdigt. Kista imponerade och tog sig till final utan att behöva slita på sina spelare med flera matcher.</p>
<p>Nu väntar Fyrisfjädern i finalen som spelas på tisdag 4 april i Solnahallen.</p>
<p><a href="http://www.eltok.net/sb/tournament/show/410">Se fullständiga matchresultat här</a></p>
<p><a href="http://ifuarena.ebiljett.nu/Home/tickets/87/False?q=4babb285-ef17-4113-ab9e-99b18f2946d9&p=cca97ae9-9095-455d-a9c6-ea96d693895a&ts=1490896505&c=ebiljettnu&e=ifuarena&rt=Safetynet&h=9b539ab156f83efe0c0d1206675cfc66">Biljetter till finalen hittar du här</a></p>
  
  <div class="text-gray-400"> Publicerad: 2017-03-30</div>
  

    </main>

</body>

</html>