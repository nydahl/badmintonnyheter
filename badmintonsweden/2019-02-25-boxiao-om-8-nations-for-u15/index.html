<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Boxiao om 8-Nations för U15</h1>
  <div class="mb-2 text-xl">Det svenska U15-landslaget har just spelat 8-Nations i Haarlem. Med godkänt resultat, tycker Boxiao Pan, förbundskapten för U15. Läs hans rapport och hans recept för än bättre resultat: träna mer i högt tempo!
  </div>
    <p><em>Bilden ovan: U15-landslaget samlat vid 8-Nations i Haarlem, Nederländerna.</em></p>
<p>20-24 februari reste sex killar, sex tjejer och tre coacher till Haarlem, Nederländerna för 8-Nations för U15. En tävling som skapats långt innan U15-EM:s tid bland de då åtta bästa länderna i Europa (Sverige, Danmark, Frankrike, Tyskland, England, Nederländerna, Belgien och Schweiz).</p>
<p>Tävlingen börjar med en lagtävling där det spelas nio delmatcher i varje lagmatch. De åtta länderna delas upp i två pooler baserade på placeringen under föregående år. Sverige var i år i grupp med Danmark, England och Schweiz. Efter lagspelet följer en individuell tävling där seedningen till tävlingen avgörs av föregående individuella resultat på internationella tävlingar (vanligtvis Skånskan och Danish junior cup) samt prestationer under lagspelet.</p>
<p>Vi kom till hallen första kvällen och åt middag innan vi fick 45 min på banorna för träning. Vi märkte direkt att bollarna var rätt tröga och det tog ett bra tag innan spelarna kom in i hallen och kunde anpassa tempot i spelet. Första matchen dagen efter var lagmatchen mot England. En match som på förhand såg jämn ut, och vi hade främst chans på killsidan då de engelska tjejerna var väldigt starka (tjejerna som senare tog guld och silver i den individuella tävlingen).</p>
<p>Tyvärr kändes det som att vi inte alls kom in i matchen. Spelarna var inte med i matchtempot från start och vi blev fortsatt straffade av de tröga bollarna. Rätt snabbt var matchen avgjord då England tog ledningen med 5-0. Lite ljus lyste upp i laget genom HD2 och XD där vi tog hem två segrar efter mycket bra spel. Förlust med 7-2 och jag måste ändå säga att jag är lite besviken över resultatet då vi kan bättre.</p>
<p>Andra matchen mot Schweiz blev som förhandstipsen en enkel match. Seger med 9-0 och vi gjorde vad vi skulle i alla matcherna. Sista matchen mot Danmark blev istället 0-9 vilket var väntat, men vi var generellt mycket bättre med i dessa matcher än mot England.</p>
<p>Bäst i Danmarksmatchen var Mio Molin och Romeo Makboul som tog ett set i HD 2 mot paret som senare tog silver i individuella tävlingen. Vi blev således trea i gruppen och mötte den andra gruppens trea vilket var Nederländerna om femte plats i turneringen. Den matchen var på förhand oviss då Nederländerna hade en riktigt bra tjej och en riktigt bra kille. Men här gör vi vår bästa gemensamma lagmatch och vinner komfortabelt med 6-3 efter att Elin Öhling ”skrällt” tidigt mot den starka nederländskan i DS1.</p>
<p>Till den individuella tävlingen fick vi med oss en kvartfinalseedning genom Tom Roslin och Elin Öhling i mixdubbel. En välförtjänt seedning efter seger i lagmatchen mot engelsmännen, där Tom och Elin visade på mycket bra spel vilket de andra nationernas coacher höll med om.</p>
<p>För omväxlings skull var generellt mixeddubbel en kategori som gick väldigt bra för svensk del i den individuella tävlingen med fem av sex par i 8-delsfinal, varav Tom/Elin höll sin seedning efter bra spel och gick till kvartsfinal.</p>
<p>I dubbelkategorierna fick vi betydligt tuffare lottningar där alla förutom ett par mötte seedat motstånd redan i första matchen. Närmast skräll var Tom Roslin och Daniel Ström, som hade matchbollar mot det engelska paret som de hade förlorat stort mot i lagspelet. Återigen ett kvitto på att vi inte var riktigt med i första lagmatchen och hade kunnat göra bättre generellt ifrån oss. I singlarna var det blandat men generellt godkända prestationer. Bäst var Tom Roslin, Elin Öhling och Elin Ryberg som nådde 8-delsfinaler.</p>
<p>Intressant i årets individuella tävling var att Frankrike var den dominerande nationen med tre guld i HS, HD och XD. Danmark fick ”endast” ett guld i DD och England tog det sista guldet i DS.</p>
<p>Vad är då skillnaden mellan oss och dem? Skulle jag behöva sammanfatta det i ett ord skulle jag säga ”tempo”. Allt hänger naturligtvis ihop men det går så mycket fortare på banan på den högsta nivån än vad vi hanterar i nuläget. Tittar vi på fotarbetet så är vi duktiga på att springa upp bollen och rädda, men det saknas kontroll och explosivitet i fotarbetet som gör att vi kan vara tidiga på bollen och sedan ta sig till nästa boll inte bara en eller två gånger, utan sju eller åtta gånger vilket krävs på denna nivå.</p>
<p>Tittar vi på slagtekniken brister vi i det tekniska utförandet vilket innebär begränsningar till fler varianter i högt tempo. Vi har ofta ett eller två slag som vi gör väldigt bra och som vi lever på, men det räcker inte när motståndarna har fyra eller fem varianter att kontra med. Fysiken spelar naturligtvis också roll men är inte överväldigande.</p>
<p>Vi hade tre spelare med i år som är förstaårs-U15 och dessa kommer att bli farliga till nästa år. Det var generellt få förstaårs-spelare i de övriga lagen och jämför man spelare innan och efter puberteten spelar fysiken naturligtvis en stor roll när matchen är jämn och lång. På den taktiska fronten ligger vi okej till. I lugnare spelsituationer finns kapacitet hos svenskarna att göra taktiska val. Problemet sitter snarare i rörelsen som begränsar oss från att skapa förutsättningar att spela bollen taktiskt samt rackettekniskt vilket gör oss begränsade i vad vi kan göra för varianter när vi väl tar oss till bollen.</p>
<p>Vi måste träna mer i högre tempo. Övningar två mot en eller tre mot två så att vi lär oss hantera ett mycket högre tempo. Detta naturligtvis under förutsättningarna att den tekniska biten sitter i fotarbetet och slagtekniken. Att träna i det höga tempot är svårt, men man vänjer sig fort och lär sig hantera det utan att få panik. Återigen förutsätter träning i högre tempo att tekniken sitter i lugnt tempo, och man märker snabbt i vilka tekniska bitar det slarvas i när tempot vrids upp.</p>
<p>Sammanfattningsvis slutade Sverige femma i lagspelet vilket är ett godkänt resultat jämfört med de senaste fem åren (där vi har slutat fyra en gång och annars blivit just femma).</p>
<p>Bästa resultat i individuella tävlingen var en kvartsfinal enligt seedning. Godkänt resultat skulle jag vilja säga, men vi vill ju alltid lite mer. Det finns mer potential i laget och bättre spel än vad som kom fram. Men det fanns också prestationer på topp som förstärker teorin om att vi kan mer, och det ska bli väldigt kul att se hur spelarna utvecklas i framtiden när erfarenheten omvandlas till rutin. </p>
<p><em>Skribent: FKU15 Boxiao Pan </em></p>
  
  <div class="text-gray-400"> Publicerad: 2019-02-25</div>
  

    </main>

</body>

</html>