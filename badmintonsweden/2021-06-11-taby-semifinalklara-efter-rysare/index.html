<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Täby semifinalklara efter rysare</h1>
  <div class="mb-2 text-xl">Semifinalerna i Victor Badmintonligan är klara: Umeå - Täby, Aura - Fyrisfjädern.Se matcherna lördag kl 16:30.
  </div>
    <p><strong>En poäng ifrån avancemang. Så nära var det för Västra Frölunda. Istället kunde Adrian Levin ta sitt Täby till golden set och väl där spelade lagets vråltaggade dubbellirare Emil Johansson och Ludvig Axelsson på toppen av sin förmåga. Paret glänste och säkrade Täbys semifinalplats efter 4-3 i kvartsfinalen.</strong></p>
<p>Slutspelets enda kvartsfinal av Victor Badmintonligan mellan Västra Frölunda och Täby fick alla inblandade att bita på naglarna. Det var på förhand upplagt för en rysligt spännande uppgörelse och matchen motsvarade verkligen förväntningarna. I de inledande kamperna kunde Frölundas främsta singelspelare Gustav Björkler göra processen kort med Richard Kuhl samtidigt som Täbys Julia Tuvesson utjämnade genom att besegra Frida Lindström med 3-1 i set. I den matchen hade dock Frida slagläge då hon efter att ha vunnit första set, även hade ett flertal setbollar vid ställningen 10-5 i det andra. Där bestämde sig Julia för att påbörja en vändning som skulle visa sig ha en enorm betydelse för slutresultatet. Hon plockade till slut hem det andra setet med minsta möjliga marginal och fortsatte därefter på samma vinstgivande resa.</p>
<p>Tack vare Julias seger fick Täby ett förnyat självförtroende, något som verkligen syntes bland spelarna. I den efterföljande herrdubbeln ökade trycket rejält både på planen och vid sidan med ett gäng högljudda tutor som utmärkande ljudkuliss. Det hetaste paret för dagen, Emil Johansson/Ludwig Axelsson, kunde rida på den framgångsvåg som deras klubbkamrater skapat och fick en strålande start. Täbyparet vann både första och andra set, men då insåg göteborgarna allvaret. Joel Hansson och Mikael Westerbäck som utgjorde Frölundas herrdubbelformation vände på allt och kunde slita sig till en seger med 11-8 i det avgörande setet. </p>
<p>Därmed hade Frölunda återigen tagit kommandot och ledde kvartsfinalen med 2-1. Täby skulle dock utjämna omgående tack vare Clara Nistads och Elin Bomans övertygande seger i damdubbeln. Nu var det därför upp till mixeden och den andra herrsingeln att avgöra det dramatiska mötet. Frölundas solida mixeduppställning med Gustav Björkler och Sanne Ekberg har en mycket hög lägstanivå, vilket blev en viktig faktor när man besegrade Clara Nistad och Ludwig Axelsson relativt komfortabelt. Vinsten innebar ny Frölunda-ledning och skapade en enorm press på huvudrollsinnehavarna i den sista ödesmatchen. <br /><br />Det var plats på scen för Täbys Adrian Levin och Västra Frölundas August Björkler. De båda spelarna skulle verkligen bjuda upp till en femsetsmangling som gav kalla kårar längs ryggraden. Efter att båda vunnit två set var skulle de ta fram sitt allra yttersta mot slutet och betydelsen av resultatet avspeglade sig starkt i inramningen. Under de sista bollarna förvandlades badmintonspelarna till gladiatorer och ingen ville ge sig. Digniteten av varje vunnen boll visade sig i form av öronbedövande segervrål från alla håll och till slut var det sista setet framme vid ett 10-lika läge, vilket innebar ömsesidig matchboll. Nu var Västra Frölunda endast en poäng från att avancera till semifinal, men Adrian Levin ville annorlunda. Han ångade på med sitt frenetiska anfallsspel och drog in den sista smashen mot en bedrövad August.</p>
<p>Adrians seger innebar att det var dags för ett golden set som skulle avgöras med herrdubbel. I frölundalägret ändrade man om och bänkade sin mest rutinerade pjäs Mikael Westerbäck. I hans ställe fick Gustav Björkler chansen tillsammans med Joel Hansson, men det skulle visa sig bli ödesdigert. Det fanns nämligen ett dubbelpar som ingen kunde stoppa. Emil Johansson och Ludvig Axelsson klev in och bara fortsatte med den kavalkad av taggingsvrål som Adrian redan hade påbörjat. Ett enormt tryck skapades och Täbys dröm om en semifinal skulle bli verklighet. Stockholmskillarna vågade allra mest och tog hem setet med 11-7, vilket fick hela täbytruppen att rusa in på planen för att fira med ett överlyckligt jubel. Därmed var en av säsongens mest nervkittlande matcher över och Täby får nu möta IFK Umeå i lördagens semifinal. Den andra semifinalen spelas mellan Aura och Fyrisfjädern.</p>
<p><strong>Spelschemat för Lag SM-finalen</strong></p>
<p>Lördag 12 juni: 16:30 Semifinaler: IFK Umeå - Täby Bmf. Aura Bmk - Fyrisfjädern</p>
<p>Söndag 13 juni: 11:00 Final</p>
<p><strong>Matcherna i Victor Lag SM-finalen kan följas på SolidSport. <a href="https://solidsport.com/badmintonligan">https://solidsport.com/badmintonligan</a></strong></p>
<p><strong>Mer information, med bland annat laginfo och tabeller finns på <a href="https://www.badmintonligan.se/">www.badmintonligan.se</a>.</strong></p>
  
  <div class="text-gray-400"> Publicerad: 2021-06-11</div>
  

    </main>

</body>

</html>