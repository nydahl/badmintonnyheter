<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Godkänd laginsats i 6-Nationers</h1>
  <div class="mb-2 text-xl">Den svenska insatsen i lagspelet i 6-Nationers var godkänd. Men vi har mer att ge om vi kan dra lärdom av erfarenheterna från tävlingen, skriver förbundskapten Peter Kapetz.
  </div>
    <p>En stor trupp var uttagen till den återkommande tävlingen 6-Nationers, som detta år hölls i Franska Aire sur la Lys.</p>
<p>Tävlingen började med individuellt spel som höll en oerhört hög klass då nästan samtliga länder kom med sina bästa spelare. På förhand hade Sverige många högt seedade par/spelare och allra bäst bland dessa gick det för Johanna Magnusson (Aura) i par med Emma Karlsson (Älmhult) som vann hela tävlingen i damdubbelklassen. Otroligt bra insats av tjejerna som visar att de är en av de absolut bästa paren i sin kategori och åldersklass. </p>
<p> I övrigt hade vi vi Morgan Lidman (Skogås), Emma samt Johanna i kvartsfinal i singelspelet samt Morgan Lidman/Moa Sjöö (Fyrisfjädern) och Karl Harrbacka (Skogås)/Tilda Sjöö (Fyrisfjädern) i kvartsfinal i mixeddubbel. </p>
<p> Såg man till förhand hade vi nog haft chans på någon/några fler semifinaler.</p>
<p><strong>Lagspelet:</strong></p>
<p>Lagspelet, precis som den individuella tävlingen, spelas under intensiva dagar där man spelar två matcher per dag (9-lagsmatcher) under fredagen och lördagen samt en atch under söndagen.</p>
<p>Sverige började mot England där det tyvärr blev en förlust med 6-3. Det kändes som att laget inte riktigt var på tårna och jag tror att vi med lite mer optimalt mindset i matcherna hade kunnat ta några fler matchvinster mot England och kanske även en vinst. </p>
<p>Tävlingen fortsatte med spel mot Tyskland där det kändes som att de bitarna som saknades mot England, hittades i matchen mot Tyskland. En bra laginsats och vinst med 7-2.</p>
<p>Under lördagen väntade på förhand tuffa matcher mot Frankrike och Danmark. Två lag som vi på förhand så klart visste hade starka lag. I dessa matcher blev det förlust i bägge matcherna - med 8-1 mot Frankrike och 9-0 mot Danmark. Tyvärr kom laget som helhet inte upp till sin maxkapacitet och även om motståndet var tufft tror jag vi hade kunnat pressa både Frankrike och Danmark på några fler set och även på några fler matcher.</p>
<p><span>Under söndagen var det, vad vi på förhand trodde var en avgörande match om 4-5:e plats mot Holland. Det var bra och jämna matcher men tyvärr blev det en förlust mot Holland med 6-3. På förhand skall vi ha en bra chans att vinna denna match, men tyvärr orkade vi inte riktigt stå emot holländarna och en förlust var faktum. Efter seträkning så visade det sig dock, att Sverige trots förlusten fick en 4:e plats i turneringen.</span></p>
<p><span> </span><span class="HOEnZb"><span style="color: #888888;"><span style="color: #000000;">Lagspelet får sammanfattas med att vi står för en godkänd insats där jag tror att laget som helhet har lite mer att ge. Tyvärr hittar vi inte den sista pusselbiten för att exempelvis slå England och Holland.</span></span></span></p>
<p>Förberedelserna inför tävlingen för många av spelarna var inte optimal, och flera av spelarna kom till tävlingen med överbelastningsskador på grund av träningen på hemmaplan inför tävlingen. Detta i sin tur gjorde att vi inte kunde spela med bästa laguppställningen i flera av matcherna.  Vi får utvärdera och ta lärdom av dessa erfarenheter för att komma bättre förbereda inför kommande mästerskap.</p>
<div><span style="color: #323232; font-family: Helvetica; line-height: 18px; background-color: #f4f4f4;"><br /></span></div>
  
  <div class="text-gray-400"> Publicerad: 2016-04-18</div>
  

    </main>

</body>

</html>