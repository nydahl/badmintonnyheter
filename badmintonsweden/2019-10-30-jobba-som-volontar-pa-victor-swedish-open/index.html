<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Jobba som volontär på Victor Swedish Open</h1>
  <div class="mb-2 text-xl">Victor Swedish Open 2020 arrangeras i IFU Arena, Uppsala, den 16-19 januari. Nu söker vi volontärer!
  </div>
    <p>Swedish Open har arrangerats under många år med spelare i världsklass. Efter tre år i Lund flyttar nu tävlingen till Uppsala och IFU Arena. Tävlingen är viktig för både våra egna spelare, för förbundets internationella status och för synligheten av vår sport i Sverige.</p>
<p>Spelare och ledare från hela världen har uppskattat tävlingens höga kvalitet och servicenivå. Av dessa anledningar har förbundet årligen investerat ekonomiska medel i tävlingen. Det har också inneburit mycket arbete men också varit roligt.</p>
<p>På vilket sätt kan Du då bidra till att tävlingen fortsatt kan arrangeras på bästa sätt?</p>
<p><b>Kom och hjälp oss med arrangemanget</b></p>
<p>Vi behöver volontärer till olika funktioner under tävlingens fyra dagar. Särskilt under torsdagen och fredagen. Vi behöver värdar/värdinnor på Arlanda, på Uppsala Central och i Arenan. Har du möjlighet att avsätta tid för att hjälpa till finns det alltid behov av din insats. Dessutom behövs händigt folk för att bidra med t ex teknik, mattor och annat i arenan.</p>
<p>Vi behöver också linjedomare till tävlingen. Vi vet att detta är en av de tuffaste uppgifterna att lösa och vi vet att ni som spelar badminton är superduktiga på detta. Dra ihop ett kompisgäng, ta hit en träningsgrupp eller anmäl dig själv - alla insatser mottas väldigt tacksamt. Vi behöver alla som kan ställa upp, att fylla fyra hela dagars spel är en utmaning som vi behöver mycket hjälp med.</p>
<p>Är ni intresserade av att hjälpa till, skicka omgående ett mail till <a href="mailto:stefan@consulterna.se">stefan@consulterna.se</a> så skall vi hitta en lösning tillsammans som passar Dig/Er.</p>
<p>Hälsningar,</p>
<p>Tommy Theorin<br />Tävlingsledare</p>
<p>Stefan Sjöö<br />Projektledare</p>
  
  <div class="text-gray-400"> Publicerad: 2019-10-30</div>
  

    </main>

</body>

</html>