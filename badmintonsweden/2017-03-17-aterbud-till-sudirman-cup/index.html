<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Återbud till Sudirman Cup</h1>
  <div class="mb-2 text-xl">Sverige har fått lämna ett sent återbud till att delta i Sudirman Cup (lag-VM), Gold coast, Australien. Spelarna har uppfyllt de sportsliga kriterierna, med att vara rankade som nr.18 i världen, (krav topp 20) men det finns inga pengar för att delta.
  </div>
    <p>Sverige deltog i Sudirman Cup (lag-VM) 2013 i Kuala Lumpur och nådde en bra 17:e plats. 2015 deltog man inte i tävlingen i Dongguan, Kina eftersom de sportsliga kriterierna inte var uppfyllda.</p>
<p>Förbundet valde att inte budgetera summan 170.000 kr för Sudirman Cup, 21-28 maj, i seniorlandslagsverksamheten i början av perioden 2016-17, utan ett beslut om deltagande skulle tas av styrelsen om de sportsliga kriterierna var uppfyllda.</p>
<p>Mycket trist beslut för de spelare som har kämpat under året för att förbättra sina rankingpositioner med mål att kunna delta i Sudirman Cup. I grupp 1 (12 lag) finns Danmark, Ryssland och England från Europa. I grupp 2 finns 8 lag och Sverige hade varit ett av dem.</p>
<p>Sverige var inte ensamma om att ha lämnat ett sent återbud till tävlingen, även Holland, Spanien och Mexiko drog sig ur.</p>
<p>Kommentarer från styrelse/ordförande och sportchef.</p>
<p>Sportchef Jonas Herrgårdh:</p>
<p><span>Ett mycket tråkigt beslut att det inte finns pengar för att delta, när de sportsliga kriterierna har nåtts. Jag tycker att det är viktigt att styrelsen och Badmintonsverige (klubbarna) inser att om vi har mål att bli bättre, stiga på världsrankingar, nå medaljer på EM och VM, så behövs det mer pengar till landslagsverksamheten. Det krävs en helt annan tävlingskalender med högre kostnader, när det gäller att konkurrera om topp 20 positioner i världen än topp 30-50. Detta är viktig information för alla att veta, men framförallt till dem som kräver eller ger kritik över avsaknad av höga rankingpositioner och resultat. Att inte delta i Sudirman Cup ger en försämring i ranking till de bästa spelarna individuellt och Sverige som land. </span>Seniorlandslagsverksamheten har idag i princip samma pengar/resurser som när jag startade år 2011 och det finns mål uppsatta att vi ska bli bättre varje år, denna ekvationen går inte ihop.</p>
<p>Ordförande Tommy Theorin/styrelsen: </p>
<p>Det är med glädje vi kan konstatera att vi nått en position som gör att vi har möjlighet att deltaga. Tyvärr kan vi konstatera att detta inte är möjligt i år. Vid årets budgetarbete konstaterades att Sudirman Cup inte rymdes inom ordinarie budget och styrelsen konstaterade då att man vid en eventuell kvalificering fick pröva om extra medel fanns att tillskjuta för deltagande. Som året utvecklats kan styrelsen konstatera att det idag inte finns utrymme att sända något lag. Verksamheten i förbundet har tyvärr inte utvecklats på det sätt man hoppats på och av den anledningen saknas idag medel för att kunna genomföra detta mästerskap.</p>
<p>Lottning och information om Sudirman Cup, BWF: <a href="http://bwfbadminton.com/2017/03/17/sudirman-cup-battle-royal-beckons/">SUDIRMAN</a></p>
  
  <div class="text-gray-400"> Publicerad: 2017-03-17</div>
  

    </main>

</body>

</html>