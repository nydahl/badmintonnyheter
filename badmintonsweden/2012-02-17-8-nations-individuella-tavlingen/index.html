<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">8-nations: Individuella tävlingen</h1>
  <div class="mb-2 text-xl">Två svenska segrar i tröstturneringen!
  </div>
    <p>Uppdatering 120219 10:45</p>
<p>Både Viktor Aglinder och Ebba Strid vann sina singelfinaler i tröstturneringen! Efter gedigna insatser i matcherna lyckades båda två vinna utan setförlust.</p>
<p>Ebba Strid mötte Anna Bogemans, Belgien, där Ebba spelade stabilt genom hela matchen och vann med siffrorna 21-15, 21-17. I Viktors match mot Luuk Van Rensswouw, Holland, hade även Viktor god kontroll på händelserna i matchen och vann med siffrorna 21-13, 21-14.</p>
<p>_______________________________</p>
<p>Uppdatering 120218 16:30</p>
<p>När dubbelkategorierna går in i kvartsfinal är inte längre Sverige med.  nära!</p>
<p>Moa Sjöö/Ebba Strid mötte ett franskt par där matchen gick till skiljeset och Moa/Ebba hade även ledningen i slutskedet av setet men det franska paret lyckades vända och vann hela matchen med 15-21, 21-14,21-19.</p>
<p>Karl Murgård/Jonathan Dreifaldt ställdes mot ett engelskt par i sin andra match som även denna match gick till skiljeset och även denna match avgjordes med att motståndarna vann med 19-21!</p>
<p>Även Morgan Lidman/Viktor Aglinder vann sin första match och i den andra förlorade de mot ett par från Danmark i två raka set.</p>
<p>Under morgondagens avslutande finalpass så har Sverige två spelare som spelar varsin final i tröstturneringen, Viktor Aglinder och Ebba Strid.</p>
<p> </p>
<p>Resultaten från dagens matcher finns via länk längre ner på denna sida.</p>
<p>________________________________</p>
<p>Uppdatering 120218 14:15</p>
<p>Singelspelet fortsatte i morse med att Richard var först ut av våra spelare. I åttondelsfinalen mötte han Simon Wang, Tyskland. Samtidigt som motståndet var lite bättre än förra matchen och att Richard kanske inte komma upp i samma briljanta spel från förra omgången, så vann Wang mot Richard i två raka set, 21-17,21-13. Näste svenske spelare på banan var Karl Murgård som mötte Mikkel Enghöj, Danmark.  Dansken hade övertaget under hela matchen och Karl förlorade med 12-21, 15-21.</p>
<p>Sedan var det Elins tur. I hennes första match mötte hon Cecilie Finne-Ipsen, Danmark, där Elin styrde matchen på ett övertygande sätt och vann med 21-14, 21-9. I kvartsfinalen mötte hon ytterligare en danska, Irina Andersen. Elin hade flera setbollar men Irina lyckades vända till seger i första set med 22-20. I andra set hamnade Elin i underläge ganska snabbt och kunde inte vända utan förlorade även det andra setet med 12-21.</p>
<p>Glädjande nog så har Sverige singelspelare som deltar i morgondagens finalpass. Viktor Aglinder och Ebba Strid har båda tagit sig till final i turneringens tröstturnering efter att båda har gjort riktiga bra prestationer på vägen till finalerna.</p>
<p>_____________________________________</p>
<p>Uppdatering 120217 20:45</p>
<p>Nu är dagens spel klart. I singelkategorierna har omgång 1 och 2 spelats färdigt. Till omgång 3 som spelas i morgon förmiddag har Elin Svensson, Karl Murgård och Richard Kuhl tagit sig vidare. Alla tre gjorde stabila insatser i sina matcher. Ett extra plus för Richard som slår en seedad spelare från Holland efter ett mycket bra spel.</p>
<p>Dubbelkategorierna börjar på lördag kl. 13:00.</p>
<p> </p>
<p>Länk till matchresultaten finns längre ner på sidan.</p>
<p> </p>
<p>-------------------------------------------</p>
<p>Uppdatering 120217 16:20</p>
<p>Efter lagspelet har nu den individuella tävlingen startat. Första kategorin var mixeddubbel.</p>
<p><span style="text-decoration: underline;"><strong>Mixeddubbel:</strong></span></p>
<p>Två svenska par tog sig till omgång 3 (åttondelsfinal): Morgan Lidman/Elin Svensson och Jonathan Dreifaldt/Ebba Strid. Dock blev det förlust i båda matcherna mot varsitt danskt motstånd.</p>
<p>Singelkategorierna startar även under kvällen med omgång 1 och 2.</p>
<p> </p>
<p>Matchresultat finns tillgängliga <a href="http://www.tournamentsoftware.com/sport/tournament.aspx?id=5E2BB744-0C95-4102-BB6B-04AF24DC542F">här</a>!</p>
  
  <div class="text-gray-400"> Publicerad: 2012-02-17</div>
  

    </main>

</body>

</html>