<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">ABC-kurs i både norr och söder</h1>
  <div class="mb-2 text-xl">Badmintonförbundets utbildningsprogram fortsätter att vara ett populärt inslag runt om i Badmintonsverige. De senaste veckorna har ABC-kurser anordnats i såväl Sundsvall som Tranås.
  </div>
    <p><em>Foto: </em><em>Från vänster uppe. Simon Erlandsson (instruktör), Per-Åke Johansson, Gustav Jakobsson, Wilfred Lawrence, Daniel Petersson, Jacob Sjölin, Oliver Lawrence (ansvarig från tranås) Från vänster nere. Agneta Gustavsson, Marion Lawrence, Vilgot Eriksson.</em></p>
<p>Sista lördagen i augusti höll Tranås Badmintonklubb ABC-utbildning i Bredstorpshallen med nio deltagare från klubben (se bilden). Kursledare Simon Erlandsson var mycket nöjd med utbildningsdagen och gruppen.</p>
<p>− Tranås ville utbilda några av sina yngre spelare som ska bli ledare. Dessutom var det med en grupp äldre deltagare från föreningen för att se vad utbildningen var och få lite nya idéer, säger han.</p>
<p>Simon Erlandsson som är utbildningsansvarig i Småland har varit utbildad instruktör sedan förra året och detta var hans första ABC-kurs.</p>
<p>− ABC är ett jättebra steg för nya tränare och det passar både yngre och äldre deltagare. Om man sedan tidigare har koll på de tekniska bitarna får man mer koll på utlärning och kan man redan mycket om utlärning får man lära sig mer om teknik, säger han.</p>
<p>Utöver genomgång av tekniska och praktiska detaljer så diskuterade gruppen även kring ungdomars spelmässiga utveckling i olika faser.</p>
<p>− Kursen kändes väldigt bra och i återkopplingen har jag hört att deltagarna var nöjda, säger Simon Erlandsson.</p>
<p>Lördag 1 september höll också Bergsåkers Badmintonklubb ABC-kurs i Bergsåkers skola. Till utbildningen kom åtta deltagare - varav tre från Bergsåkers BMK och fem från Friska Viljor. Kursledare var Håkan Melker.</p>
<p>− Det var en väldigt blandad grupp där den yngsta var 15 och den äldsta 45. Det var allt från unga aktiva till en kommande föreningsordförande som ville ha större inblick i sporten, berättar han.</p>
<p>Bergsåkers BMK har tidigare anordnat kurser på denna nivå, men detta var första gången i det nya utbildningssystemet.</p>
<p>− Tidigare var det en hel del teori i konferenssal. Nu är ligger tonvikten i praktik på banan. Under dagen hade vi ungefär en timme teori ute i hallen, sen var det praktiska övningar som slagteknik och metodik, säger Håkan Melker.</p>
<p>En intresserad grupp av deltagare fick även igång en aktiv diskussion kring talang och selektering samt hur man får fler att fortsätta med badminton längre.</p>
<p>Även för kursledare Håkan Melker var det första gången som instruktör på en ABC-kurs.</p>
<p>− Det blev en bra kursdag. Det gick bra att ha teorin på plats i hallen och det är helt rätt att man nu fokserar på praktiska teknikövningar på ABC-kursen, säger han.</p>
<p>Badminton ABC-kurser är inplanerade i<a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/gammaltarkivas/utbildningar20172018/"> Malmö, Hässleholm och Askim</a> i september-oktober, fler är prelbokade. </p>
<p><a href="http://www.badminton.nu/Utbildning/tranarutbildningsstegen/BadmintonABC/">Läs mer om Badminton ABC här</a></p>
  
  <div class="text-gray-400"> Publicerad: 2017-09-05</div>
  

    </main>

</body>

</html>