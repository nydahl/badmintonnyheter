<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Andrew Smith tror på svenska framgångar</h1>
  <div class="mb-2 text-xl">Förbundskaptenen Andrew Smith är optimistisk inför RSL Swedish Open i Lund. Han tror att flera svenska spelare kan gå långt i turneringen. – Jag hoppas på två semifinalplatser och sedan en vinst, säger han.
  </div>
    <p><em>Bilden ovan: Förbundskaptenen Andrew Smith ser med förväntan fram emot RSL Swedish Open i Lund den 17-20 januari. Här är han i vardagsmiljön på Euro Center i Uppsala.</em></p>
<p>I augusti tillträdde engelsmannen Andrew Smith, 34 år, jobbet som förbundskapten för Sverige. Och han är glad och nöjd med sina fem första arbetsmånader som förbundskapten och tränare på Euro Center, landslagscentret i Uppsala.</p>
<p>– Jag är imponerad av spelarna. De är verkligen inte rädda för att arbeta hårt och målmedvetet, och det gör mitt jobb som tränare och coach så mycket lättare, säger Andrew.</p>
<p>– Så träningen flyter på riktigt bra, och jag har också funnit mig väl tillrätta i Uppsala.</p>
<p><strong> Ser du några stora skillnader mellan badminton i Sverige och England?</strong></p>
<p>– Egentligen inte, för närvarande har England fler toppspelare än Sverige men sättet som vi spelar och tränar på är i princip desamma. I både England och Sverige handlar det om hårt arbete för att nå resultat, säger han.</p>
<p>Andrew Smith ser med stor förväntan fram emot RSL Swedish Open i Lund den 17-20 januari.</p>
<p>– Tävlingen har alla förutsättningar att bli riktigt bra. En mängd goda spelare kommer hit och konkurrensen är tuff.</p>
<p>Trots det tuffa motståndet tror Andrew att flera av de svenska toppspelarna kan gå långt i årets turnering. Främst ställer han förhoppningarna till damdubbel och herrsingel.</p>
<p>– Vi har tre starka par i damdubbel, varav jag tror att ett kan vinna hela turneringen, säger han.</p>
<p>Andrew pratar förstår om Emma Karlsson/Johanna Magnusson, som vann Swedish Open förra året och nu ska försöka försvara titeln. De andra starka svenska damdubbelparen är Moa Sjöö/Tilda Sjöö och Clara Nistad/Edith Urell.</p>
<p>– Emma och Johanna har också fått en bra lottning, säger Andrew. De har hamnat på den svagare halvan, medan Moa/Tilda och Clara/Edith är i ett verkligt getingbo på sin halva.</p>
<p>Sedan hoppas Andrew att våra bästa herrsingelspelare – Felix Burestedt och Jacob Nilsson – ska kunna gå långt. Men herrsingelklassen i Swedish Open är inte lätt att tippa. Här finns många jämna och goda spelare från Europa och Asien, och både Felix och Jacob har tuffa matcher direkt.</p>
<p>– De gör det bra redan om de går till kvartsfinal, men jag hoppas att någon kommer att nå minst semifinal, säger Andrew.</p>
<p>I de andra tre kategorierna – damsingel, herrdubbel och mixeddubbel – är Sverige för närvarande svagare. I damsingel får alla svenska spelare, som till exempel vår lovande etta Ashwathi Pillai, försöka ta sig in i huvudturneringen via kvalet på torsdag den 17/1.</p>
<p>– Jag hoppas att någon damsingelspelare tar sig till huvudturneringen. Det är ett bra resultat, detsamma gäller i herrdubbel och mixed. </p>
<p><strong>Sverige har i dag många unga talangfulla spelare. Tycker du att vi ska hålla utkik efter några speciella spelare?</strong></p>
<p>– Håll gärna ett extra öga på Colin Hammarberg, 18 år, och Edith Urell, 15 år. Det är två mycket goda spelare för sin ålder. De spelar klokt och moget, säger Andrew.</p>
<p>Är du nyfiken på lottningen i Swedish Open? Gå då vidare här! <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a> </p>
  
  <div class="text-gray-400"> Publicerad: 2019-01-14</div>
  

    </main>

</body>

</html>