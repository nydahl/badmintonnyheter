<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Flera svenskar vidare till kvartsfinal i Swedish Open</h1>
  <div class="mb-2 text-xl">Felix Burestedt i herrsingel, Emma Karlsson/Johanna Magnusson, Moa Sjöö/Tilda Sjöö i damdubbel och Richard Eidestedt/Carl Harrbacka är alla klara för kvartsfinalspel i Swedish Open. Även Tim Foo tillsammans med Andhika Anhar (Indon.) är klara.
  </div>
    <p>En dyster svensk förmiddag då många spelare fick respass förbyttes till en positiv kväll i Sparbanken Arena Skåne. Felix Burestedt fick först publiken att jubla då han som första svensk tog sig vidare från den andra omgången.</p>
<p>Inte långt senare på kvällen var det Emma Karlsson och Johanna Magnussons tur att riva ner applåder från hemmapubliken. Det tredjeseedade damdubbelparet gick in i den andra omgången och gjorde det galant. Med 21-17, 21-14 mot franskt motstånd tog det sig vidare.</p>
<p>Felix Burestedt som haft ett litet avbrott i tävlandet på grund av ett krånglande knä tävlade för första gången på länge i Estland förra veckan. Då han klev in i Swedish Open under fredagen visade han att han var tillbaka på allvar. De som var osäkra på var han befann sig formmässigt fick tydliga svar.</p>
<p>I tävlingens första omgång ställdes Burestedt mot indiern Siddharath Thakur. En match han vann relativt smidigt i två set med siffrorna 21-19, 21-12.</p>
<p>− Det gick som jag planerat. Framförallt i andra set fick jag ut hela mitt spel och vann ganska komfortabelt, säger Burestedt.</p>
<p>Under kvällen bjöd den andra omgången på en tuffare utmaning då sjundeseedade indiern Sahil Sipani stod för motståndet. Det blev ett tätt och jämnt första set där Sipani till slut vann med 21-19.</p>
<p>− Jag var inte alls bra med i första set, nästan lite för avslappnad. Jag kom inte upp i något tempo och jag är ganska beroende av att jag får utdelning på mina anfallsslag. Så länge jag är loj så fungerar inte mitt spel och då förlorar jag också.</p>
<p>Uppförsbacke för Burestedt som trots allt lyckades plocka fram vad som krävdes inför avgörandet.</p>
<p>− Jag fick igång spelet i andra och tredje och då vann jag ganska stort också. Lite blandade känslor kring mitt spel men såklart skitkul att jag är vidare.</p>
<p>Publiken i Sparbanken Skåne Arena gjorde sitt och blev mer högljudd i takt med att Felix höjde nivån på banan.</p>
<p>− Jag försöker att inte tänka alltför mycket, men det är jättekul att höra stödet från läktaren. Det kändes verkligen som att hallen hejade på mig idag och det är hjälpsamt.</p>
<p>Med stödet i ryggen och ett par segrar i bagaget ser Burestedt fram emot lördagens kvartsfinal.</p>
<p>− Det känns jättebra att börja vinna lite matcher igen. Jag tror jag har bra möjligheter även imorgon.</p>
<p>Emma Karlsson och Johanna Magnusson fick tack vare sin höga seedning kliva in i turneringen i andra rundan. Där ställdes de mot ett franskt par som inte lyckades skapa några större problem för svenskorna som vann i två raka set.</p>
<p>- Det gällde lite att komma igång här i första matchen och det lyckades vi med i andra set. Då kändes som att vi kunde slappna av efter att ha känt lite nerver till en början. Samtidigt är det jättekul att ha stödet, säger Johanna Magnusson och Emma Karlsson efter matchen.</p>
<p>I damdubbel tog sig också systrarna Moa och Tilda Sjöö vidare till kvartsfinal. Det efter att ha besegrat ett slovenskt par i två tajta set. I kvartsfinalen väntar andraseedade skotska paret Macpherson/O'Donell.</p>
<p>I herrdubbel blev det också ett svenskt par klart för kvartsfinal. Richard Eidestedt/Calle Harrbacka vann ett helsvenskt möte mot Oskar Johansson/Martin Norrman. Eidestedt/Harrbacka vann i två set med siffrorna 21-12, 21-17.</p>
<p>Tim Foo är tillsammans med Andhika Anhar (Indonesien) klara för kvartsfinal i herrdubbel.</p>
<p>En annan kvartsfinalklar indonesier som är välbekant för den svenska publiken är Hermansah. Spelaren, till vardags i Täby, är vidare i herrsingel.</p>
<p><em>Under kvällen har fler svenskar chansen att gå vidare. Texten uppdateras med fler resultat.</em></p>
  
  <div class="text-gray-400"> Publicerad: 2018-01-19</div>
  

    </main>

</body>

</html>