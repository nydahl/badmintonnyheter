<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">160522
  </div>
    <p class="paragraph"><strong>Personaldag</strong> </p>
<p class="paragraph">Stora delar av styrelsen var fredagen den 13 maj med på en personaldag som arrangerades för all anställd personal i förbundet. Under personaldagen arbetades verksamhetsplanerna för 16/17 igenom och presenterades för alla grupper.</p>
<p class="paragraph">Verksamhetsplanen som görs på riksnivån känns intressant och görs med en process som kommer att ligga till grund för hur vi bygger en struktur så att vi i hela landet kan samverka - klubbar, distrikt och riksnivån – med våra styrkor för att uppnå vårt mål Dubbelt så stora Dubbelt så bra. Den har också stark bäring på de prioriteringar vi i Badminton Sweden enats om i vår verksamhetsinriktning.</p>
<p class="paragraph">Dessutom arbetade personalen tillsammans med styrelsen igenom det utkast till Badminton Vill som skall bli vår gemensamma ledstång/värdegrund i det framtida arbetet med utvecklingen av förbundet.  </p>
<p class="paragraph">Dagen efter personaldagen, lördag 14 maj hade styrelsen sitt sjätte sammanträde för året och från mötet kan följande rapporteras. </p>
<p class="paragraph"> </p>
<p class="paragraph"><strong>Åldersgränser för våra ungdomar</strong> </p>
<p class="paragraph">Som de flesta känner till har BWF och BEC ändrat åldersgränserna så att ungdomarna internationellt nu byter åldersklass vid årsskiftet. I Sverige har en utredning tittat på konsekvenserna och utrett om även Sverige bör byta. För någon månad sedan beslöt Danmark att inte byta utan fortsatt ligga kvar med ålderklassbyte vid sommaren. Efter Danmark har sedan alla övriga nordiska länder följt efter med samma beslut. Då styrelsen anser att utbytet med de nordiska länderna är viktigt på alla nivåer i verksamheten har styrelsen beslutat att ej ändra åldersgränserna i Sverige nu utan ligga kvar i befintligt regelverk med åldersklassbyte på sommaren och sedan utvärdera hur landslagsverksamheten klarar av att hantera olika åldersgränser för landslagsspelarna. </p>
<p class="paragraph"> </p>
<p class="paragraph"><strong>Licens- och sanktionsavgifter</strong> </p>
<p class="paragraph">Styrelsen och förbundsledningen har haft möten med Stockholms Badmintonförbund, som motionerade i frågan på föregående års årsmöte. Efter mötet har ytterligare tagits fram och analyserats och förbundsstyrelsen hoppas kunna komma med besked i om eventuell förändring skall föreslås årsmötet eller inte innan sommaren. Dessutom har förbundsstyrelsen beslutat att en del av verksamhetskonferensen vid årsmötet skall handla om hur vi kan arbeta med att sänka avgiften totalt sett för våra spelares nationella tävlande. </p>
<p class="paragraph"> </p>
<p class="paragraph"><strong>Verksamhetsinriktning 2017-2021</strong> <strong>och indikatorer att mäta vår utveckling</strong></p>
<p class="paragraph">Styrelsen har nu spikat den reviderade verksamhetsinriktning som man har för avsikt att föreslå årsmötet i höst. Verksamhetsinriktningen är i grunden baserad på den som legat fram till 2016 då styrelsen anser att dessa frågor fortsatt är de prioriterade områdena för att på sikt nå våra mål om dubbelt så stora och dubbelt så bra. Läs den gärna redan nu och har du/ni tankar och åsikter är ni välkomna att komma in med dessa redan nu under våren så styrelsen även kan beakta dessa innan underlaget tas fram till förbundsmötet i höst. </p>
<p class="paragraph"> </p>
<p>För att kunna jobba kvalitetssäkert med genomförande och uppföljning av vårt mål Dubbelt så stora, Dubbelt så bra har förbundsstyrelsen tillsammans med utvecklingschefen samlat ihop de indikatorer vi prioriterar utifrån vilken vi ska mäta vår utveckling mot Dubbelt så stora, Dubbelt så bra. Dessa är:</p>
<ul>
<li>Medlemmar</li>
<li>Licenser</li>
<li>Tävlingsstarter</li>
<li>Utbildade tränare/ledare (varav kvinnor)</li>
<li>Internationella resultatmål</li>
<li>Medial bevakning </li>
<li>Antal sponsorsamarbeten/Externa intäkter</li>
</ul>
<p class="paragraph"> </p>
<p class="paragraph"><strong>Badminton Vill</strong> </p>
<p class="paragraph">Finns som nämnts nu ett utkast framtaget som baseras på den enkät som gick ut under 2015 och det arbete som tidigare arbetsgrupp och styrelsen arbetat fram. Nu har det arbetats igenom av personal och styrelse och dokumentet (PDF format) kommer vara klart under juni månad. "Badminton Vill" är Svenska Badmintonförbundets värdegrundsmaterial som baserats på "Idrotten Vill". Innehållet ska genomsyra all verksamhet i föreningarna, distrikten och förbundet, och vara vägledande för spelare, ledare, tränare, funktionärer och utbildare, i alla åldrar och på alla nivåer. Materialet kan även med fördel användas i kontakt med organisationer och företag i t.ex sponsorsamarbeten. </p>
<p class="paragraph"> </p>
<p class="paragraph"><strong>Nya</strong><strong> </strong><strong>IdrottOnline</strong> </p>
<p class="paragraph">Övergången till den nya versionen av IdrottOnline sker den 7-8 juni. Erforderlig information kommer att skickas ut till distrikt och klubbar. </p>
<p class="paragraph"> </p>
<p class="paragraph"><strong>Resurser till förbundsarbete</strong> </p>
<p class="paragraph">När verksamhetsplanerna är sammanlagda med allas önskemål kan man lätt se att det dels saknas medel för vissa önskade aktiviteter. Det är helt naturligt och en ständigt återkommande utmaning. Förutom ekonomiska resurser konstateras det också att mycket av det vi vill göra i verksamhetsplanerna saknas tid för bland anställd personal och de ideella medarbetare som gör ovärderliga insatser för oss. Skulle du eller någon du känner vilja bidra i badmintonförbundets utveckling är du/ni mer än välkomna att höra av er. Resurser behövs på alla plan och med olika kompetenser så har du lust och intresse att bidra till utvecklingen av Svensk badminton med mindre eller större insatser är du mer än välkommen. Du kan bidra med kommunikativa kunskaper, med intresse/kunskap för barn- och ungdomsutveckling, med kompetens inom marknad och försäljning, med kompetens inom Elitidrott, med kompetenser inom administration, resebokning, ekonomi eller annan kompetens du har som du tror förbundet skulle ha nytta av. Tveka inte i så fall att höra av dig! Kontakta i så fall Hans Brehnfors på <a href="mailto:Hans.brehnfors@badminton.nu">Hans.brehnfors@badminton.nu</a> eller på 070-637 59 55.  </p>
<p class="paragraph"> </p>
<p class="paragraph"><strong>Datum för Förbundsmötet</strong></p>
<p class="paragraph">Styrelsen har beslutat att förbundsmötet för 2016 förläggs till Arlanda och till helgen 1-2 oktober. Plats och tidpunkt är beslutad för att så många som möjligt skall ha möjlighet att närvara. Boka alltså redan nu in 1 och 2 oktober och var med och bidra till riktlinjerna för Badminton Swedens verksamhet framåt.</p>
<p class="paragraph"> </p>
<p class="paragraph"> </p>
<p class="paragraph"> </p>
  
  <div class="text-gray-400"> Publicerad: 2016-05-22</div>
  

    </main>

</body>

</html>