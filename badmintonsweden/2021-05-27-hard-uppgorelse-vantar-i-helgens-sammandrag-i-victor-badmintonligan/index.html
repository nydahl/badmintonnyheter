<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Hård uppgörelse väntar i helgens sammandrag i Victor Badmintonligan</h1>
  <div class="mb-2 text-xl">Två kvartsfinalplatser är i potten när Fyrisfjädern, Täby och hemmalaget Trollhättan gör upp i ett hett mellanseriedrama där vinnarna får åka till Umeå för Lag SM den 11:e juni.
  </div>
    <p>Fyra lag är redan klara för Lag SM och på lördag ska hela slutspelsträdet av Victor Svenska Badmintonligan bli komplett. Halmstad har dragit sig ur på grund av flera coronafall i föreningen och därmed spelas samtliga matcher under lördagen.</p>
<p>Coronafall och karantänsittningar efter tävling i Portugal innebar att Mellanserie B fick skjutas upp. Nu är alla spelare friska och kommer att vara på plats när serien får ett efterlängtat avgörande lördag 29 maj. En av dem som fick extra mycket uppmärksamhet under sin karantänstid på den Iberiska halvön var Trollhättans nyckelspelare Ludvig Petre Olsson. Nationella medier snappade upp händelsen och ”Ludde” charmade hela svenska folket med sin ukulele från det trånga hotellrummet. Efter flera dagar med ett litet portugisiskt stränginstrument som sin bästa vän är han nu laddad för att få hjälpa sitt lag till slutspel.</p>
<p>- Jag kom hem i torsdags förra veckan, så nu har jag i alla fall fått en hel träningsvecka i kroppen. Jag har fortfarande lite svårt med andningen och det är inte helt bra, men jag ser fram emot att få spela matcher igen. Det var riktigt segt att sitta i Portugal så länge och det var inte många kvadrat att röra sig på. Alla frågar mig nu om min ukulele och jag lärde mig faktiskt några låtar, så nu tänkte jag ta med den för att spela lite mellan matcherna, säger Ludvig med ett härligt skratt.</p>
<p>När hans lag nu får möjlighet att spela mellanserien på hemmaplan gör man det med två poängs försprång ner till Täby och med en poäng upp till ledande Fyrisfjädern. I och med att det fjärde laget Halmstad har dragit sig ur ser Ludvig en mycket god chans att avancera.</p>
<p>- Det kommer att bli tufft, men jag tror vi har bra chanser att åtminstone ta oss till <em>golden set</em>-avgörande mot båda lagen och det borde kunna räcka. Då krävs det att alla i laget spelar riktigt bra och att jag kan bidra i mina matcher. Om Albin Hjelm spelar för Fyrisfjädern och jag får möta honom igen då lär det bli jämnt. Nästan alla gånger har det blivit 11-10 i femte set till någon av oss och det verkar vila en förbannelse över våra möten. Jag vann ju senast och nu ska jag se till att makterna är på min sida igen, menar Ludvig.</p>
<p>Även Fyrisfjäderns lagledare Henri Hurskainen känner sig hoppfull och segerviss, men poängterar samtidigt vikten av att vara ödmjuk inför uppgiften.</p>
<p>-Våra chanser att ta oss till kvartsfinal ser goda ut. Dock som alltid gäller det att alla kommer redo och ingen räknar med att få något gratis. Alla spelare ser fram emot att få spela och vi ska säkerligen kunna ställa upp med en bra laguppställning, kommenterar Henri.</p>
<p>Spelschemat för Mellanserie B i Innovatumhallen, Trollhättan, lördag 29 maj:</p>
<p>09:00 Täby-Fyrisfjädern</p>
<p>13:30 Trollhättan-Täby</p>
<p>18:00 Trollhättan-Fyrisfjädern</p>
<p>Matcherna i Victor Badmintonligan kan följas på SolidSport. <a href="https://solidsport.com/badmintonligan">https://solidsport.com/badmintonligan</a></p>
<p>Mer information om Victor Badmintonligan, med bland annat laginfo och tabeller finns på <a href="https://www.badmintonligan.se/">www.badmintonligan.se</a>.</p>
  
  <div class="text-gray-400"> Publicerad: 2021-05-27</div>
  

    </main>

</body>

</html>