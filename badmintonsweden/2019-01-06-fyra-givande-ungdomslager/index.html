<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyra givande ungdomsläger</h1>
  <div class="mb-2 text-xl">Mellan nyårs- och trettonhelgen har fyra stora ungdomsläger ägt rum. Här berättar ledarna Emil Johansson, Boxiao Pan, Kristin Evernäs och Jonas Herrgårdh om givande, roliga och nyttiga träningsdagar.
  </div>
    <p><em>Bilden ovan: U13-gänget samlat i Täby där de hade nationellt läger den 2-5 januari.  </em></p>
<p>I början på  januari har fyra stora ungdomsläger arrangerats runt om i landet:</p>
<p>* Landslagsläger för U19 den 2-6 januari i Uppsala.</p>
<p>* Landslagsläger för U17 den 2-6 januari i Trollhättan.</p>
<p>* Landslagsläger för U15 den 2-6 januari i Askim.</p>
<p>* Nationellt läger för U13 den 2-5 januari i Täby.</p>
<p> Här nedan kan du läsa en summerande rapport från vart och ett av de fyra lägren.</p>
<p><strong>Rapport U13-lägret</strong></p>
<p>Efter tre dygn av minimalt med blod, mycket svett och inga tårar avslutades det nationella lägret för U13 igår lördag efter lunch. Ett läger som innehållit det mesta ett läger bör innehålla och lite därtill.</p>
<p>Första passet på onsdagen inleddes med lite namnlekar följt av fortsatt skoj på badmintonbanan för att alla skulle få en chans att lära känna varandra och bli lite varma i kläderna. Det var välbehövligt både socialt men inte minst för att vissa tagit vara på julledigheten mer än andra. På kvällen började träningen på allvar med fokus på fotarbete med inspiration från Peter Gade, som var gästtränare på Mattias Borgs läger förra veckan. Spelarna övade på kraftfulla förspänningshopp, stabilitet i överkroppen, balansarm och mycket mer. För vissa var mycket nytt medan andra var lite mer vana vid denna typ av träning. Gemensamt för alla var dock behovet av att förbättra effektiviteten i rörelsen på banan. </p>
<p>Torsdagen inriktades på slagteknik från både framplan och bakplan. Vikten av korta och kraftfulla rörelser stod i fokus såväl från nät som från baslinjen och spelarna fick spendera mycket tid på att öva på “fingerpower”, vars relevans Gade var noga med att understryka på det tidigare nämnda lägret. Den tekniktunga träningen mynnade sedan ut i lite mer matchlika övningar och dagen avslutades med ett helt matchpass med hög intensitet. </p>
<p>På lägrets näst sista dag skiftade fokus mot dubbelkategorierna. Förmiddagspasset var centrerat kring de evigt relevanta tre första slagen, medan eftermiddagspasset fokuserade mer på raketteknik i dubbel där många paralleller till torsdagens pass kunde dras. Efter förmiddagen lämnade Mattias Borg för ett läger i Örebro och lämnade över huvudansvaret till mig och Emelie Carlsen. Dagen avslutades med lite innebandy som fungerade som en välbehövlig paus från all badminton för såväl tränarna som spelarna. Efter turneringen kunde det fastslås att undertecknad var den överlägset bästa tränaren på innebandy.  </p>
<p>Lördagens enda pass bestod av en två timmar lång lagtävling som lag “Kompaniet” till slut gick segrande ur. Till deras stora besvikelse var dock tränarna för snåla för att köpa ett pris och de fick nöja sig med äran. Efter att vinnarna korats var det bara att packa ihop och säga hejdå för det här gången. <br />För mig var det första landslagslägret som tränare och det var minst sagt en trevlig upplevelse. Kort sammanfattat kan man väl säga att läger som dessa är anledningen till att jag blev tränare. Det är otroligt givande att få jobba med hungriga spelare som lyssnar och tar åt sig av feedback. Spelare som visar oss ledare och varandra respekt både på banan och utanför. De kan vara högljudda när de håller på och stojar, men när det blir allvar står de snällt och lyssnar. Kanske Ebbe är lite av ett undantag i just det exemplet men han klarar sig oftast från utskällningar med sin oemotståndliga charm.</p>
<p>Självklart ska jag även tillägga att det för mig var fantastiskt roligt att få jobba med två så energiska, erfarna och inte minst skojfriska tränare som Mattias Borg och Emelie Carlsen. Till spelarna säger jag tack för den här gången, lycka till inför resten av säsongen och simma lugnt så ses vi nog snart igen!<br /><br /><em>Text: Emil Johansson</em></p>
<p><strong>Rapport U15-lägret</strong></p>
<p>21 av 24 uttagna spelare samlades i Askim för femte gången i rad vad gäller U15-landslagsläger. Tränarna Boxiao Pan, Larry Li och Johan Andreasson körde ett hårt läger under de fyra dagarna i Askim, och då spelarna lämnade lägret var det många som hade träningsvärk i såväl med som i huvudet. </p>
<p>Huvuddelen av lägret bestod av taktiska övningar i numerärt underläge, till exempel 2v1. Detta för att höja pressen på den som var i fokus och som skulle träna på att hitta luckor, jobba med placering av dem offensiva slagen och hålla kylan under press i defensiven. Gruppen delades in i killar och tjejer som varvade dubbel- och singelträning. Ett helt pass dedikerades till serve-retur och tredje boll i dubbel där spelarna nötte på att serva på olika ställen och försöka förutse returen samt samarbeta med sin partner genom handsignaler eller att prata innan serven. </p>
<p>Under hela lägret förde spelarna träningsdagbok som registrerades i N’gager för framtida uppföljning. Det var VÄLDIGT MYCKET tänka, analysera och utveckla taktiken inför matchpassen där spelarna fick chansen att visa vad som snappats upp under lägret. </p>
<p>Spelarna hann även med fystesterna som tex jojo, harres och styrketester samt teoretiska genomgångar och diskussioner kring Badminton Vill m.m.</p>
<p>Tack Askim BC återigen för ett bra arrangemang. Tack till Larry Li och Johan Andreasson som inte bara bjuder på sin kunskap utan även energi och glädje som exploderade i gruppen. Självklart tack till alla spelare för en kanonbra insats på lägret!</p>
<p><em>Text: FKU15 Boxiao Pan</em></p>
<p><strong>Rapport U17-lägret</strong></p>
<p>Lägerveckan avslutades med ett lite tuffare pass innehållande fotarbete och olika typer av 2 mot 1-övningar. Trollhättan har som vanligt varit en fantastisk arrangör för lägret, och stort tack till alla som hjälpte till med mat och transport till/från tågstationen.</p>
<p>Som tränare har man alltid höga förväntningar inför ett landslagsläger när det gäller deltagarnas prestationer och engagemang. Vi tränare är extremt nöjda över den koncentration, fokus och intensitet som spelarna visat upp över hela lägerveckan. Det har också bara varit ett bortfall (en dag) på grund av skada under hela lägret vilket gör att samtliga spelare kunnat vara med och bidragit och tagit lärdom under träningspassen. Fokus och teman under passen har varit de tre första bollarna i dubbel/mixed vilket är väldigt avgörande. Vi har även arbetat med defensiv/offensiv i dubbel/mixed där fokus har varit bland annat på att få en stabilitet, hitta luckor/vinkla undan och behålla offensiven. De två sista dagarna ägnades åt defensiv/offensiv i singel där vi ägnade mycket tid åt precision men också en del teknikträning i uppvridning/rotation. Spelarna genomförde även yoyo-test level 1 under veckan.</p>
<p>Nu väntar en spännande säsong som toppas med vårt huvudmål EM i Polen i slutet av augusti/början av september. Första internationella tävlingen blir Swedish U17 International i Uppsala i slutet av januari. Under våren kommer vi gemensamt att åka till Belgiens BEC tävling under påskhelgen där en trupp om 8-12 spelare kommer att tas ut. Sommaren kommer att bli en viktig period för de spelare som blir uttagna till EM där det behövs mycket planering för att få till bra badmintonträning på hemmaplan.</p>
<p>Under veckan har spelarna fått information om tävlingskalendern för VT 2019 (fram till EM), kort info om doping, info om RIG/NIU och genomgång av IUP (individuell utvecklingsplan). Viktor Weiberg har även besökt oss och haft en kortare teorilektion om Badminton Swedens värdegrunder och förhållningssätt. Spelarna har också fått en introduktion till det nya träningsverktyget N´GAGE som är en app där spelarna kan reflektera och dokumentera statistik kring sin egen träning och tävlingar.</p>
<p>Tack till Marcus Moore och Erik Bojesson som har varit med som tränare under lägret och bidragit i högsta grad till att träningspassen och övrig tid har varit rolig, utvecklande och inspirerande. Ett extra stort tack till samtliga spelare som har varit grymt duktiga och presterat på hög nivå under hela lägret! Det ser mycket lovande ut inför säsongen som precis har börjat.</p>
<p><em>Text: FKU17 Kristin Evernäs</em></p>
<p><strong>Rapport U19-lägret</strong></p>
<p>Landslagslägret för U19 i Uppsala gav mycket information och spelarna fick möjligheten att träna i en mycket bra träningsmiljö. Uppsala är en mycket bra ort och klubben Fyrisfjädern är duktiga på att hjälpa till som arrangör av läger. Det är viktigt att saker som banor, boende och mat med mera fungerar.</p>
<p>Vi tycker i förbundet att det är viktigt att ha träning tillsammans med våra seniorlandslagspelare på centret för att få så bra sparring som möjligt, men även att de yngre ska få en förståelse för att seniorspelarnas tillvaro är på samma sätt året runt. Träningsläger, miljö och mängd varje vecka. Vill en spelare bli duktig så krävs det ett hårt jobb.</p>
<p>U19-spelarna skötte sig på ett bra sätt, de tog emot mycket information och feedback och försökte genom detta att utveckla sitt spel och att anpassa sig till andra sparringpartners, högre intensitet och krav på högre kvalitet än normalt.</p>
<p>Tränarna på lägret, Andrew Smith (FK Senior), Tim Foo (centertränare), Andi Tandaputra (RIG Uppsala) och Jonas Herrgårdh (U19-ansvarig) fick mycket bra information om spelarna under veckan. Detta är viktigt för diskussioner med ansvariga tränare för spelarna och satsningar inom förbundet. </p>
<p>Vi genomförde sju träningspass med badminton och fokus på många delar av vad spelarna behöver för att utveckla sitt spel. I övningarna för offensiv, defensiv, flackt och neutralt spel och slag på främre delen av banan, läggs många gånger in taktiska delar i övningarna. Rätt slagteknik och förflyttningar utvärderas och korrigeras vid behov. </p>
<p>Det var även lite mer information och teoripass än normalt under lägret.</p>
<p>* Information från förbundet om U19-landslagsverksamheten. De stora målen är VM sept-okt 2019 och EM och VM under 2020.</p>
<p>* IUP, viktigt instrument för framgång för både spelare och tränare.</p>
<p>* Riksidrottsuniversitet (RIU) och vårt samarbete med Umeå.</p>
<p>* Badminton Vill (Värdegrund, rent spel m.m.)       </p>
<p>* App N`GAGER (kommunikation, feedback inom juniorverksamheten).</p>
<p><em>Text: Jonas Herrgårdh, U19-ansvarig</em></p>
<p>Vill du läsa mer om lägren och se fler bilder? Gå då in på förbundets Facebook och Instagram.</p>
  
  <div class="text-gray-400"> Publicerad: 2019-01-06</div>
  

    </main>

</body>

</html>