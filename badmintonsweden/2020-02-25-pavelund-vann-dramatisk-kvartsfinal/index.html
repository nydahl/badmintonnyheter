<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Påvelund vann dramatisk kvartsfinal</h1>
  <div class="mb-2 text-xl">Påvelund vände och vann kvartsfinalen i Victor Badmintonligan mot Aura. Efter en riktig rysare stod hemmalaget som segrare. Matchhjälte: Gabriel Ulldahl i Golden set.
  </div>
    <p><em>Bilden ovan: Ett nöjt Påvelundslag efter segern i kvartsfinalen mot Aura.</em></p>
<p>Påvelund hade ett svårt läge när de på tisdagskvällen tog sig an Aura i den andra matchen i kvartsfinalduellen. Malmölaget vann på hemmaplan med 4-2, vilket betydde att Påvelund var tvungna att vinna med minst samma siffror för att tvinga fram ett avgörande i Golden set.</p>
<p>Det började bra för hemmalaget. Starka Line Christophersen vann med 11-9, 11-10, 11-8 mot Emma Karlsson, som numera inte alls satsar på singel. Samtidigt vann Gabriel Ulldahl/Joel Eipe oväntat enkelt herrdubbeln med 3-0 i set. Ulldahl spelade sedan snabbt även hem herrsingel 2 med samma siffror.</p>
<p>Så det stod hela 3-0 i matcher innan Aura tog sin första matchvinst. Den kom inte oväntat genom landslagsduon Emma Karlsson/Johanna Magnusson, som spelade koncentrerat och med högt tempo i damdubbeln mot danskorna Line Christophersen/Mai Surrow. Emma/Johanna vann med 3-0 i set.</p>
<p>Johanna fortsatte sedan med bra spel i mixed ihop med sin danske partner Emil Hybel. De vann en spännande och jämn mixed med 3-2 i set mot Joel Eipe/Mai Surrow.</p>
<p>Då hängde allt på herrsingel 1, där Påvelunds David Kim Kristensen var piskad att vinna mot Sverigetvåan Jacob Nilsson. Kristensen förlorade första set med 9-11, men spelade upp sig och vann sedan tre välspelade set i högt tempo som med 11-10, 11-5, 11-10.</p>
<p>Därmed 4-2 till Påvelund, vilket betydde att kvartsfinalduellen fick avgöras i Golden set.</p>
<p>Efter att de båda lagledarna valt bort de matcher som de inte ville spela återstod herrsingel. Där valde Påvelunds lagledare Magnus Sahlberg att sätta in Gabriel Ulldahl mot Jacob Nilsson – trots David Kims seger.</p>
<p>Det visade sig vara ett lyckat val. Gabriel började setet med taktiskt, klokt och snabbt spel, och gick fram till hela 6-1. Men Jacob kämpade sig tillbaka, vann fem raka bollar och utjämnade till 6-6. Men sedan gled Gabriel ifrån igen och vann Golden set med 11-7.</p>
<p>– Puh, detta var en riktig nervpärs. Jag är oerhört glad över att vi lyckades vinna matchen, säger Magnus Sahlberg.</p>
<p><strong>Tvekade du inte att välja Gabriel Ulldahl i Golden set efter att David Kim Kristensen just vunnit herrsingel 1 mot Jacob Nilsson?</strong></p>
<p>– Nej, Gabriel är alltid stark i avgörande lägen. Dessutom spelade han fantastiskt bra både i dubbeln och sin singel så jag såg att han var på hugget. Det avgjorde valet.</p>
<p><strong>I semifinalen väntar nu antingen Fyrisfjädern eller Halmstad? Vilket lag föredrar du?</strong></p>
<p>– Det spelar igen roll. Jag skulle vilja säga att alla lag i semifinalerna är bra och jämna. Alla kan slå alla, säger Magnus Sahlberg.</p>
<p>Auras lagledare Maria Magnusson var besviken men samlad efter förlusten.</p>
<p>– Den här matchen började lite dåligt för oss och vi kom snabbt i underläge. Men sedan vann vi damdubbeln och då trodde jag att vi kunde vända det hela. Men trots segern i mixed räckte vi inte riktigt ända fram.  </p>
<p>– Jag är dock jättenöjd med spelarnas insats i den här matchen, precis som jag har varit hela säsongen, säger hon.</p>
<p>Här hittar du samtliga resultat i kvartsfinalen:</p>
<p><a href="https://www.scoreboardlive.se/tournament/show/891">Påvelund-Aura 4-2. Plus vinsten för hemmalaget i Golden set.</a></p>
<p>På onsdagskvällen är det dags för returen i den andra kvartsfinalen mellan Trollhättan-Umeå. Trollhättan måste vinna med minst 4-2 för att ta den kvartsfinalen till ett avgörande Golden set. Här hittar du laguppställningar och resultat.</p>
<p><a href="https://www.scoreboardlive.se/tournament/show/890">Onsdag 26/2 kl 18.30 Trollhättan-Umeå</a></p>
<p><a href="https://www.scoreboardlive.se/tournament/show/890">Du vet väl att du kan följa livesändningarna från Badmintonligan på Solidsport. Teckna dig för ett månadsabonnemang och stötta din favoritklubb.</a></p>
<p>Glöm heller inte att gå in på vår speciella sajt för <a href="https://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen. </p>
  
  <div class="text-gray-400"> Publicerad: 2020-02-25</div>
  

    </main>

</body>

</html>