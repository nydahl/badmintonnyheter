<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Guld och brons till Sverige i U15-EM</h1>
  <div class="mb-2 text-xl">Det blev en magisk helg i Frankrike för det svenska laget vid U15-EM. Romeo Makboul vann guld i herrsingel och Filip Swahn tog brons. Tillsammans spelade de två även hem brons i herrdubbel.
  </div>
    <p><em>Bild: Filip Swahn och Romeo Makboul kontrollerar att medaljerna är äkta. </em></p>
<p>U15-EM spelades i år samtidigt och i samma gigantiska hall som lag-EM för seniorer. En mäktig upplevelse inte minst när hallen under turneringen var fylld av tusentals entusiastiska åskådare.</p>
<p>– Något jag aldrig kommer att glömma är publiktrycket i hallen, sa Filip Swahn.  </p>
<p>Romeo Makboul och Filip Swahn, båda Spårvägen, hade efter stabilt och övertygande spel under fredag och lördag spelat sig fram till semifinal i herrsingel och semifinal i herrdubbel. För de unga killarna (födda 2006) var den ovana situationen lite svår att ta in och innan matchstart på söndag var det såklart nervöst.     </p>
<p>– Innan semifinalerna så kunde jag inte riktigt fatta det, men när jag väl marscherade till banan så gick nervositeten upp från 0 till 10. Men så släppte det när matchen började, sa Romeo Makboul.</p>
<p>– Man kände sig som ett proffs när man spelade med meeting point, menade Filip Swahn.</p>
<p>Väl inne på banan spelade Romeo klokt och kontrollerat mot sin hårdslående danska motståndare som var förstaseedad i turneringen och inte släppt många poäng fram till semifinalen. Efter en svängig och mycket välspelad tresetare stod Romeo till slut som välförtjänt segrare med siffrorna 22-20, 13-21, 21-18.  </p>
<p>Filip Swahn, som haft en riktig maratonmatch i kvartfinalen, mötte en snabb och löpstark engelsk kille i sin semifinal. Trots lite sega ben inledde svensken bra och kontrollerade länge spelet. Men när det närmade sig avgörande kröp motståndaren allt närmare och det blev en väldigt spännande upplösning där båda spelarna hade flera setbollar innan engelsmannen till slut tog hem setet med 26-24. I andra set hamnade Filip tidigt efter och det blev en snöplig förlust med 21-15.</p>
<p>– Under turneringen är jag allra mest nöjd med singelkvartsfinalen för då var jag var enormt trött men klarade ändå att vinna matchen, sa Filip Swahn.</p>
<p><b>Ny energi</b></p>
<p>Efter de tuffa singelmatcherna var det en utmaning för killarna att ladda om och hitta fokus inför semifinalen i herrdubbel mot ett danskt par. I matchen fick svenskarna framför allt det tufft med motståndarnas svipservar och servereturer, vilket blev avgörande. Förlust i två set med 21-17, 21-11. </p>
<p>Innan finalen i herrsingel fanns det som tur var några timmar att ladda om och fylla på energidepåerna för Romeo. Att det nu snart var dags för EM-final var svårt att förstå.</p>
<p>– Efter semifinalvinsten var jag helt borta, jag kunde inte fatta att jag var i final i EM. Sen kom finalen och det kändes absolut inte som en EM-final, sa Romeo Makboul.</p>
<p>Men när finalen började såg det från läktarplats ut som vilken match som helst för Romeo som styrde och vann första set utan problem. Andra set började lika bra, men i mitten av setet kom en serie enklare missar och engelsmannen var ikapp och till och med förbi vid 15–16. Skulle finalnerver ställa till det för Romeo i andra set?  </p>
<p>Nej, svensken svarade med bland annat ett par fintade servereturer och plötsligt var det två matchbollar till Romeo. På matchboll nummer två hittade han sidlinjen men en fin rak smash – och EM-guldet var klart med setsiffrorna 21-12, 21-19. Det blev dock inga enorma jubelscener, Romeo sträckte armarna i skyn och gick lugnt fram och tackade sin motståndare och domaren.</p>
<p>– Det tog lång tid innan jag verkligen fattade att jag hade vunnit EM, jag håller fortfarande på att ta in det, sa Romeo.</p>
<p><b>Obeskrivlig känsla</b></p>
<p>Någon timme senare var det dags för prisutdelning och de två klubbkompisarna fick stå bredvid varandra på prispallen och lyssna på den svenska nationalsången.</p>
<p>– Det jag kommer att minnas mest från turneringen var att stå högst upp på prispallen och höra sitt lands nationalsång, på grund av mitt hårda arbete och min prestation. Det var en obeskrivlig känsla, jag hade aldrig tänkt mig att det skulle vara en så stor upplevelse, sa Romeo.</p>
<p>Filip Swahn tänkte på lite andra saker på prispallen. </p>
<p>– Det var nervöst och pinsamt att stå på podiet ifall man skulle råkat göra något konstigt, sa Filip Swahn.</p>
<p>Något stort firande blev det dock inte då hemresa väntade på kvällen. Men ett inställt flyg gjorde att flera spelare och ledare fick lov att stanna ytterligare en dag i Paris.</p>
<p>– Vi firande medaljerna med att äta kebab och åka tåg, sa Filip Swahn.</p>
<p>– Jag har inte hunnit fira ännu men när jag kommer hem till min familj ska det firas, lovade Romeo.</p>
<p><strong>Perfekt avslutning</strong></p>
<p>Boxiao Pan gjorde efter sex år som förbundskapten för U15-laget sitt sista mästerskap i Frankrike. Och han kunde inte ha önskat sig ett bättre sätt att avsluta sitt engagemang som förbundskapten.</p>
<p>– Underbart och fantastiskt med så stora framgångar på EM. Inte bara medaljerna utan de individuella prestationerna som hela gänget har gjort. Flera åttondelsdelsfinaler och kvartsfinaler som får krönas med ett guld och två brons. Det var gåshud när den svenska flaggan lyste upp hallen på prisutdelningen och svenska nationalsången fyllde arenan, sa Boxiao Pan.</p>
<p>Vid sidan av Romeo och Filip gjorde de övriga svenskarna också fina insatser. Hugo Hansson/Jenny Tuvesson, Carlshamn respektive Täby, spelade till exempel väldigt bra under hela turneringen och var mycket nära semifinal i mixeddubbel, trots att de normalt sett inte spelar med varandra. I damsingel gjorde Sofia Strömvall, Täby, en stark insats och nådde åttondelsfinal.</p>
<p>– Oavsett prestation gäller det för ungdomarna att ta in så mycket av upplevelsen som möjligt för att bygga på sin erfarenhetsbank, sa Boxiao Pan, förbundskapten för U15.  </p>
<blockquote class="instagram-media" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);" data-instgrm-permalink="https://www.instagram.com/p/B8pBBOvDkFS/?utm_source=ig_embed&utm_campaign=loading" data-instgrm-version="12">
<div style="padding: 16px;">
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Visa det här inlägget på Instagram</div>
</div>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;"><a href="https://www.instagram.com/p/B8pBBOvDkFS/?utm_source=ig_embed&utm_campaign=loading" style="color: #c9c8cd; font-family: Arial,sans-serif; font-size: 14px; font-style: normal; font-weight: normal; line-height: 17px; text-decoration: none;" target="_blank">Ett inlägg delat av Badminton Sweden Officiell (@badmintonsweden)</a> <time style="font-family: Arial,sans-serif; font-size: 14px; line-height: 17px;" datetime="2020-02-16T20:18:31+00:00">16 Feb 2020 kl. 12:18 PST</time></p>
</div>
</blockquote>
<script src="https://www.instagram.com/embed.js" type="text/javascript"></script>
  
  <div class="text-gray-400"> Publicerad: 2020-02-17</div>
  

    </main>

</body>

</html>