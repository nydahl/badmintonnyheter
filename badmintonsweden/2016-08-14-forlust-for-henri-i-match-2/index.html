<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Förlust för Henri i Match 2</h1>
  <div class="mb-2 text-xl">Henri Hurskainen förlorar sin andra match i gruppen mot Srikanth Kidambi från Indien med 6-21,18-21 och är därmed utslagen från tävlingen i OS Rio.
  </div>
    <p>Henri var den som behövde överraska och spela sitt bästa möjliga spel mot favoriten Srikanth Kidambi, rankad nr 11 i världen.</p>
<p>Henri började tyvärr matchen dåligt, var passiv och hade sin position för långt bak i banan och gjorde för många enkla missstag. Underläge med 2-11 blir 6-21 efter första set.</p>
<p>Mycket bättre start och spel i början på andra set. Bättre position i banan och tidigare till bollarna för att kunna variera slagen och även sätta press på motståndaren. Ledning med 11-10, men en dålig period vid ledning 12-11 då Srikanth vinner 4 raka poäng till 12-15. Henri vinner 2 raka poäng vid 16-19 till 18-19 men förlorar sedan setet med 18-21.</p>
<p>Henri gör ett bra andra set, men förlorar 5-6 poäng på enkla lyft som går utanför banan, i jämförelse till Srikanth som inte gör dessa misstag.</p>
<p>Henri efter matchen:</p>
<p>-Spelet är inte tillräckligt bra, det är inte så mycket mer att säga tyvärr. Jag bjuder inte upp tillräckligt bra och då går det inte mot dem som är i Topp. Man vill gå från banan och känna att man verkligen är nöjd och det känner jag att jag inte är. Andra set är okej, men första är alldelses för dåligt. Jag är besviken att matchen inte blev mer jämn.</p>
<p>Assisterande FK Anders Kristiansen kommenterar matchen på följande sätt från Rio:</p>
<p>-Första set är alldeles för passivt, lyfter för mycket, står stilla och för långt bak i position. Andra set mycket bättre, men det blir lite för många dåliga beslut. För många diagonala lyft ut till BH-sidan på Srikanth, där han är mycket stark i sin offensiv. Två misstag i vinden mitt i setet i ett viktigt läge.</p>
<p>Henri är nu utslagen från tävlingen i OS Rio.</p>
<p>Semifinaler i mixed spelas under Söndag kväll. HD och DD kvartsfinaler spelas på Måndagen, då även 8-delsfinaler i singel spelas.</p>
<p>Länk till lottning och resultat:</p>
<p><strong><a title="Lottning och Resultat" href="http://olympics.bwfbadminton.com/results/2595/rio-2016-olympic-games/2016-08-11">http://olympics.bwfbadminton.com/results/2595/rio-2016-olympic-games/2016-08-11</a></strong></p>
  
  <div class="text-gray-400"> Publicerad: 2016-08-14</div>
  

    </main>

</body>

</html>