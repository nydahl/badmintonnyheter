<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vill du arbeta för svensk badminton?</h1>
  <div class="mb-2 text-xl">Vi söker föreningsutvecklare! Sista ansökningsdag är 10 februari!
  </div>
    <div><strong>
<div>Vid det extra förbundsmötet i Stockholm antogs styrelsens handlingsplan, som bl.a. innehåller en fördubbling av Badminton Swedens verksamhet över 5 år. En viktig del i handlingsplanen är att rekrytera fyra regionala föreningsutvecklare.</div>
</strong></div>
<p> </p>
<div>
<div>
<p>Förbundet kommer under perioden 2013-07-01 -- 2014-12-31 att nyttja samtliga föreningars medel i föreningspotten (Idrottslyftsmedel) till regionala föreningsutvecklare. Vi ska hitta fyra personer som i varsin region, tillsammans med föreningar och distrikt, tar ansvar för utvecklingen av föreningarnas verksamhet i regionen.</p>
<p> </p>
<p>Föreningsutvecklarna införs för att bidra till att Badminton Sweden når de långsiktigt uppsatta målen om tillväxt av verksamheten. Föreningsutvecklarna ska primärt arbeta med att;</p>
<p> </p>
<ol>
<li><strong>Kartlägga</strong> föreningarna i regionen - dokumentera önskemål/planer/”flaskhalsar” </li>
<li><strong>Utbilda</strong> föreningarna i Riksidrottsförbundets nya bidragssystem </li>
<li><strong>Stötta </strong>med utbildning och bygga ”paket” som t. ex. utbildningsprogram, familjemedlemskap etc. </li>
<li><strong>Introducera</strong> barn/nybörjarkoncept<strong> </strong></li>
<li><strong>Ge rekryteringsstöd</strong>/kampanjer för att få fler aktiva och fler ledare </li>
<li><strong>Utveckla tränare</strong> utefter behov med vidareutbildning och tips och råd i olika ålderskategorier </li>
<li>Bidra vid <strong>implementeringen av förbundets talangutvecklingsplan </strong>(TUP) och hjälpa föreningarna att efterleva planen </li>
<li>Fånga upp ”<strong>flaskhalsar</strong>” i föreningarnas utvecklingsplaner och försöka bidra till att lösa dessa </li>
<li>Stötta projektet ”<strong><em>Självklart” </em></strong>genom att knyta unga ledare i regionen till verksamheten och utvecklingsprojekten </li>
<li>Informera om vad <strong>SISU</strong> är och gör för att föreningarna ska kunna nyttja SISU och SISU:s portaler i sin dagliga verksamhet, då SISU kommer att ha en nyckelroll i det nya bidragssystemet </li>
</ol>
<p> </p>
<p>Förutom ovanstående ska föreningsutvecklarna samordna projekt i regionen, gå igenom förutsättningarna för att skapa en regionsledning och vara huvudansvariga för den årliga regionskonferensen.</p>
<p> </p>
<p>Projektet med ”Föreningsutvecklarna” kommer att löpa under perioden 2013-07-01 -- 2014-12-31. Tjänsten kommer att vara på ca 50-60 % av heltid och uppdraget kommer att innefatta ovanstående arbetsuppgifter. Dessa kommer att vara kopplade till tydliga mål (antal klubbesök per vecka etc) och regelbundet följas upp.</p>
<p> </p>
<p>De fyra föreningsutvecklarna kommer att rekryteras under första halvåret 2013. Förutom ett visst planeringsarbete räknar vi med att flertalet av föreningsutvecklarna startar sitt arbete den 1 augusti 2013. Styrningen av föreningsutvecklarna kommer att ske via en grupp om 1-2 anställda och 1-2 ideella resurser enligt samma modell som i VoNB och VoIB.</p>
<p> </p>
<p>Som föreningsutvecklare tror vi att du har bra kunskap om badminton på olika nivåer, att du brinner för sporten och är beredd att satsa det där lilla extra för att få fart på badmintonsporten i Sverige. Du gillar människor och att få vara ute och missionera om vår fantastiska sport. Har du kunskap/erfarenhet som spelare eller tränare är detta ett plus.</p>
<p> </p>
<p>Är du intresserad, skicka ditt ansökan till <a href="mailto:info@badminton.nu">info@badminton.nu</a> senast <strong>10 februari.</strong></p>
<p>Bifoga CV, personligt brev och löneanspråk.</p>
<p> </p>
<p>Om du känner någon som du vill rekommendera, skicka in namn, förening och kontaktuppgifter på personen och en motivering till varför du tror denna person skulle passa för arbetet.</p>
<p> </p>
<p>Vid frågor, maila gärna; <a href="mailto:simon.ottosson@badminton.nu">simon.ottosson@badminton.nu</a></p>
</div>
</div>
  
  <div class="text-gray-400"> Publicerad: 2013-02-07</div>
  

    </main>

</body>

</html>