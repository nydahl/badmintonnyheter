<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport från regionsläger syd i Malmö</h1>
  <div class="mb-2 text-xl">Den gångna helgen 11-13 augusti arrangerade Malmö BK regionsläger syd med Patrik Lundqvist som ansvarig lägerchef.
  </div>
    <p>Som vid tidigare regionsläger fanns ett mycket stort intresse av att vara med, och nästan samtliga inbjudna spelare var anmälda, vilket är oerhört positivt.</p>
<p>Badminton Sweden vill tacka arrangörsklubben Malmö BK och framförallt ansvarig lägerchef Patrik Lundqvist för allt arbete som gjorts före och under lägret. Vi vill också tacka samtliga tränare som tillsammans med Patrik såg till att det blev ett väl genomfört läger för cirka 50 ungdomar i region syd. Nedan följer en kortfattad rapport om lägret från Patrik Lundqvist:</p>
<p>Vi var 47 ungdomar på regionsläger Syd. I tränarstaben fanns allt från en rutinerad isländsk/dansk huvudtränare i Tinna Helgadottir som för närvarande är förbundskapten för Island och huvudtränare på Malmö badmintonakademi. Med sig hade hon JEM-vinnarna Johanna Magnusson och Emma Karlsson samt Filip Myhrén, Jakob Nilsson och Filip Suwanpinka. </p>
<p>Sju tuffa pass genomfördes, allt ifrån intervaller, turnering, teknik och taktik till att låta ungdomarna sätta målsättningar och arbeta med mental träning. </p>
<p>Såväl tränare som spelare var nöjda med lägret, och det är väldigt tydligt att regionslägerna fyller en viktig funktion för våra ungdomar och föreningar. </p>
<p>  </p>
<p>Patrik Lundqvist, lägerchef</p>
  
  <div class="text-gray-400"> Publicerad: 2017-08-18</div>
  

    </main>

</body>

</html>