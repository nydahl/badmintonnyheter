<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Gustav Björkler drabbad av blodsjukdomen MDS</h1>
  <div class="mb-2 text-xl">Gustav Björkler, en av Sveriges mest lovande spelare, har drabbats av den ovanliga blodsjukdomen MDS. I januari ska han genomgå en benmärgstransplantation och blir borta från badmintonbanan i flera månader.
  </div>
    <p><em>Bilden ovan: Gustav Björkler har en antal speciella månader framför sig. Efter en benmärgstransplantation väntar en lång rehabilitering innan han återigen kan tävla.</em></p>
<p>Som många av er kanske noterat har en av Sveriges mest framgångsrika unga badmintonspelare, Frölundas Gustav Björkler, 16 år, tävlat sparsamt under hösten och bland annat missat både Junior-EM och Junior-VM. Orsaken är att han har fått den ovanliga blodsjukdomen MDS (Myelo Dysplastiskt Syndrom) – en sjukdom som drabbar endast en till två yngre människor i Sverige per år. Det finns i dag heller ingen kunskap om varför en person får denna sjukdom.</p>
<p>Gustav märkte redan i början av sommaren att något var fel.</p>
<p>– Jag blev ovanligt trött på träningarna och orkade inte som vanligt. När vi sedan var på landet fick jag lätt stora och konstiga blåmärken, bara genom att till exempel dyka i havet, berättar Gustav.  </p>
<p>– Pappa och jag gick då till vårdcentralen och där förstod läkarna och vi snabbt att det var något fel då mina blodvärden var mycket låga. Vi fick åka direkt till Östra sjukhuset, där läkarna började ta en massa prover för att försöka bestämma vad jag hade drabbats av.</p>
<p>Proverna blev många och utredningen drog ut på tiden medan läkarna via uteslutningsmetoden försökte komma fram till vilken sjukdom Gustav drabbats av. Först efter flera månader fick han beskedet: han hade fått blodsjukdomen MDS.</p>
<p>Sjukdomen påverkar benmärgens förmåga att producera blodceller: röda (påverkar syreupptagningsförmågan), vita (avgörande för immunförsvaret) och trombocyter (koagulering). </p>
<p>Botemedlet är att genomgå en benmärgstransplantation (stamcellstransplantation), vilket Gustav kommer att göra under våren med start i januari. Det är en lång och jobbig process, men den kommer att göra Gustav frisk.</p>
<p><strong>Hur kändes det att få beskedet att du har MDS?</strong></p>
<p>– Det var faktiskt skönt, att äntligen få veta vad som hade hänt och därmed kunna börja göra upp en plan för framtiden, säger Gustav.</p>
<p><strong>Hur har du mått under den här tiden?</strong></p>
<p>– I skolan och vardagslivet mår jag egentligen som vanligt. Helt OK. Men jag orkar inte göra allt som tidigare, och jag blir fort trött. Jag har också kontinuerligt blivit sämre under hösten, och tappat mycket i kondition. Om jag tidigare hade en tia på kondition tror jag nog att jag nu bara har en trea, berättar han.</p>
<p>Trots sjukdomen har Gustav tränat varje dag, och även spelat en del tävlingar under hösten, bland annat i Frölundas matcher i Badmintonligan.</p>
<p>– Det är naturligtvis en jobbig situation att inte kunna göra sitt bästa, men träningen har ändå hjälpt mig att koppla bort tankarna på sjukdomen. Det har varit skönt.</p>
<p>– När det sedan gäller tävlandet orkar jag inte spela singel, men en match i dubbel eller mixed fungerar hyfsat. Särskilt när vi som i Badmintonligan spelar set endast till 11. Jag har också fått ändra mitt spel en hel del, anpassa det till min fysiska status. Jag får spela mer taktiskt, och också ta lite längre pauser, berättar han.</p>
<p>I slutet av januari ska Gustav genomgå en benmärgstransplantation. Hela processen kommer att ta tid, flera månader.</p>
<p>– Första veckan får jag cellgifter, vilket kommer att göra att jag mår dåligt, tappar hår med mera, berättar han. Efter cellgiftsbehandlingen får jag sedan själva transplantationen, en blodtransfusion, där jag får stamceller från min donator.</p>
<p><strong>Hur lång tid kommer behandlingen och återhämtningen att ta?</strong></p>
<p>– Svårt att säga, det beror på många saker. Men läkarna säger att jag måste vara på sjukhuset en-tre månader och därefter vara hemma två-tre månader då mitt immunförsvar byggs upp igen. På grund av infektionsrisken ska jag inte vara i utrymmen där det är många människor. </p>
<p>Det betyder att Gustav måste sköta skolan (RIG på Katrinelundsgymnasiet i Göteborg) hemifrån under vårterminen. </p>
<p> – Jag får läsa på distans helt enkelt. Och sedan läsa någon kurs i sommar, säger han.</p>
<p>Efter ett tag kommer han även att kunna börja träna försiktigt, för att sedan så sakteliga kunna trappa upp intensiteten. Han hoppas kunna tävla igen någon gång under hösten 2019.</p>
<p>– Jag längtar redan dit. Badminton betyder oerhört mycket för mig. Jag vill verkligen bli så bra som jag bara kan, säger Gustav.</p>
<p>Han ser också fram emot att ånyo kunna delta i Talang 22, ett talangprogram i SOK:s (Sveriges Olympiska Kommitté) regi. Programmet, där 34 unga lovande idrottare från 14 olika sporter deltar, tar sikte på OS 2024 i Paris och 2028 i Los Angeles. Förutom Gustav deltar också Fyrisfjäderns Cecilia Wang och Edith Urell i Talang 22.</p>
<p>Gustavs pappa Patrik är själv före detta elitspelare i badminton, och numera ledare och tränare i Frölunda.  </p>
<p> – Jag är imponerad men inte förvånad över hur bra Gustav hanterar detta, vi har pratat om att skador händer nästan alla någon gång under karriären. Ta till exempel Oskar Svensson som har axelproblem, eller Jakob Ekman som har knäproblem. Det som drabbat Gustav är lite annorlunda, men det innebär en paus och med rätt rehabilitering är han snart tillbaks och som jag tror bättre än någonsin, säger Patrik.</p>
<p>Han vill också poängtera vikten av att flera människor blir donatorer.</p>
<p>– När något sånt här händer är man oerhört tacksam för den sjukvård vi har i landet, det har fungerat mycket bra. Jag vill också lyfta fram något som vi känner är viktigt, nämligen att fler registrerar sig som donatorer. </p>
<p>– I Sverige har vi ett register som heter Tobiasregistret (<a href="http://www.tobiasregistret.se/">www.tobiasregistret.se</a><cite>). </cite>Det är ett register för blodsjukdomar som MDS, leukemi etc. Genom att bara gå till sjukhuset, bli topsad och sedan bli donator kan man utgöra en avgörande skillnad för en annan människas liv. Detta är verkligen något jag uppmanar alla i svensk badminton att göra, avslutar Patrik.</p>
  
  <div class="text-gray-400"> Publicerad: 2018-12-27</div>
  

    </main>

</body>

</html>