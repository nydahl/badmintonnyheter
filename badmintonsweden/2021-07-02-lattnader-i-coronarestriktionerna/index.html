<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Lättnader i coronarestriktionerna</h1>
  <div class="mb-2 text-xl">Den 1 juli införs lättnader i restriktionerna som gällde tidigare. De specifika råden för att bedriva idrottsaktiviteter har upphört. Tävlingsstoppet har hävts, vilket öppnar för att SM tävlingarna i augusti/september ska kunna genomföras planenligt.
  </div>
    <p>Från den 1 juli införs flera lättnader i coronarestriktionerna där bland annat de specifika råden för att bedriva idrotts- och fritidsaktiviteter på ett sätt som minimerar risken för smitta har upphört att gälla. (HSLF-FS 2021:55)</p>
<p><strong>De allmänna råden om att stanna hemma vid symtom, undvika trängsel, att arbeta hemifrån, att hellre ses utomhus än inomhus och att vara noga med handhygienen gäller dock fortfarande.</strong></p>
<p>På <a href="http://iof1.idrottonline.se/IdrottOnlineForbund/Badminton/svenskabadmintonforbundet/Coronainfo/">Svenska Badmintonförbundets coronasida</a> finns information om vad som gäller från 1 juli. Nedan finns ett urval av lättnaderna som införs.</p>
<p><strong>Träning</strong></p>
<p>De specifika restriktionerna för idrotten, som bland annat innefattar att hålla träningar och aktiviteter utomhus, har tagits bort. </p>
<p><strong>Tävlingar tillåts</strong></p>
<p>Tävlingsstoppet för sanktionerade tävlingar är hävt och det är åter möjligt att arrangera och delta i tävlingar. Den som planerar att arrangera en tävling måste fortfarande följa pandemilagen, Folkhälsomyndighetens allmänna råd, maxantalet personer på en yta och Svenska Badmintonförbundets coronaprotokoll när arrangemanget genomförs.</p>
<p><strong>SM-tävlingar</strong></p>
<p>Förutsatt att inga nya restriktioner tillkommer under sommaren 2021 kommer de flyttade SM tävlingarna att kunna genomföras i augusti och september. <a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/SM2021/">Mer information om tävlingarna hittar du här.</a></p>
<p><u>SM datum</u></p>
<p>13-15 augusti: Senior SM</p>
<p>20-22 augusti: Ungdoms SM (U13, U15, U17)</p>
<p>20-22 augusti: Veteran SM</p>
<p>3-5 september: U19 SM</p>
<p><strong>Deltagande i internationella tävlingar</strong></p>
<p>Restriktionerna kring deltagande i internationella tävlingar lättar och öppnar för såväl juniorer som seniorer att tävla utomlands. <a href="http://iof1.idrottonline.se/IdrottOnlineForbund/Badminton/svenskabadmintonforbundet/tavlingsspel/internationellatavlingar/">Mer information hittar du här.</a> </p>
  
  <div class="text-gray-400"> Publicerad: 2021-07-02</div>
  

    </main>

</body>

</html>