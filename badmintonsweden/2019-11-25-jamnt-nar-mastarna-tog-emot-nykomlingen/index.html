<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Jämnt när mästarna tog emot nykomlingen</h1>
  <div class="mb-2 text-xl">Regerande mästarna Halmstad mot årets nykomling Aura. Det var kvällens drabbning i Victor Badmintonligan. På banorna fanns både erfarna VM-spelare och oprövade debutanter och till slut avgjordes matchen i en svängig femsetare.
  </div>
    <p><em>Bild: Johanna Magnusson, Aura, är tillsammans med Mikkel Mikkelsen den spelare som vunnit flest matcher i årets upplaga av Victor Badmintonligan.</em></p>
<p>Förutsättningarna inför matchen var att Aura behövde minst två poäng för att på allvar kunna utmana Trollhättan om en plats i Mellanserie A efter jul. Halmstad behövde också två poäng för att kunna gå om Fyrisfjädern i tabellen och koppla greppet om andraplatsen.</p>
<p>Båda lagen hade dock flera avbräck på herrsidan och kom till spel med en ovan uppställning eller hittills oprövade spelare.  </p>
<p>– Idag fick vi spela utan Mikkel Mikkelsen, vilket var ovant för oss då han varit med i samtliga matcher de senaste två åren, sa Niclas Rosengren, lagledare för Halmstad.</p>
<p>De två första delmatcherna var herrsingel 1 och damdubbel och här fick publiken i Söndrumshallen se Sveriges tre deltagare vid VM i augusti: Felix Burestedt för Halmstad och Johanna Magnusson/Emma Karlsson för Aura. De svenska toppspelarna visade snabbt klassen och kunde ta hem ta hem sina respektive matcher tämligen enkelt. </p>
<p>Favoritsegrarna fortsatte i de följande två matcherna. Halmstads Filip Suwanphingkha vann med 3-1 i set över Malte Thyregod i herrsingel 2 och Auras duktiga mixedpar Emil Hybel/Johanna Magnusson (rankade 139 i världen) vann en oväntat jämn match mot Olle Ingemarsson/Elisa Melgaard. Segern innebar att Johanna Magnusson vunnit nio matcher i Badmintonligan, flest av alla spelare.</p>
<p>– Vi saknade våra ordinarie herrsingelspelare av olika anledningar idag, men Malte och Adrian gjorde bra insatser, tyvärr räckte det inte till, sa Maria Magnusson, lagledare för Aura.</p>
<p>Ställningen var därmed 2-2 inför de två avslutande matcherna. I den femte delmatchen för kvällen gjorde Halmstads meriterade danska Irina Andersen en säker och bra match mot landsmaninnan Frederikke Lund och gav hemmalaget viktiga 3-2.</p>
<p>– Irina spelade mycket bra idag och tog en viktig seger i damsingeln som var lite av en nyckelmatch, sa Niclas Rosengren, lagledare för Halmstad.</p>
<p>För att nå 3-3 och Golden set var Aura alltså tvingade att vinna den avslutande herrdubbeln. Och det såg länge möjligt ut för Skånelaget som ställde upp med Emil Hybel och den för en bredare badmintonpublik okände 20-årige Adrian Levin. Auraparet tog både första och tredje set och spelade fin badminton mot Halmstads Felix Burestedt och Filip Suwanphingkha.</p>
<p>Men de mer rutinerade hemmaspelarna kom succesivt mer och mer in i matchen och kunde till slut vinna femte set med 11-3 och matchen till Halmstad.</p>
<p>– Jag är mycket nöjd med spelarnas insatser idag. Trots att vi saknade viktiga spelare tog vi hem matchen och det var även skönt att behålla vår obesegrade svit i herrdubbel. Vi vann alla herrdubblar förra säsongen och har ännu inte förlorat någon denna säsong, sa Niclas Rosengren.</p>
<p>Auras lagledare Maria Magnusson lät inte alltför besviken efter matchen.</p>
<p>– Lagets insats är god, vi stretade emot bra och gjorde så gott vi kunde. Tyvärr räckte det inte till poäng idag.</p>
<p>I sista omgången av grundserien nästa vecka åker Halmstad till Uppsala för att möta Fyrisfjädern i vad som blir en avgörande match om andraplatsen i tabellen efter Påvelund.</p>
<p>Aura tar emot Täby hemma men behöver hjälp av Västra Frölunda (som möter Trollhättan) för att kunna knipa fjärdeplatsen och spel i Mellanserie A efter jul.   </p>
<p><b>Slutresultat:</b></p>
<p>Halmstad – BMK Aura <a href="https://www.scoreboardlive.se/tournament/show/815">4-2</a></p>
<p>(klicka på siffrorna för att se resultaten i delmatcherna)</p>
  
  <div class="text-gray-400"> Publicerad: 2019-11-25</div>
  

    </main>

</body>

</html>