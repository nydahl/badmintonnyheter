<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Guldregn i Irish Junior Open</h1>
  <div class="mb-2 text-xl">Den svenska juniorlandslagstruppen fick en mycket fin start på säsongen. Ella Söderström (bilden ovan) vann damsingeln i Carlton Irish U19 Open. Och det blev flera svenska guldmedaljer!
  </div>
    <div>Det var nog många års sedan som ett svenskt juniorlandslaget tog guld i tre kategorier på en och samma BEC juniortävling, men under helgens tävling på Irland så slog delar av den svenska juniorlandslagstruppen till med flera topprestationer.</div>
<div>Ella Söderström (Frölunda) och Tilda Sjöö (Fyrisfjädern) tog vardera två guld.</div>
<div><span>I damsingel spelade Ella Söderström mycket övertygande och tog några fina skalper. Efter tuffa tresetare i både semi och final visade sig Ella vara fysiskt och mentalt starkast. I finalen besegrades Holly Newall från Skottland med 21-14 i tredje set.</span></div>
<div><span>Ella tog även ett överraskande guld i damdubbel tillsammans med Tilda Sjöö, där de också vann jämna tresetare i både semi och final mot högre seedade par. I finalen besegrades det tyska landslagsparet Judith Petrikowski och Runa Plutzer med 21-19 i tredje set.</span></div>
<div><span><br /><span>Tilda tog också ytterligare ett guld genom en meriterande seger i mixed tillsammans med Carl Harrbacka, där de också besegrade högre seedade spelare på vägen, bl.a. andraseedade Paul Reynolds/Moya Ryan från Irland. </span></span></div>
<div><span><span>Carl var även i final i herrdubbel tillsammans med Adam Gozzi, där de vann en fantastisk semifinal mot ett skotskt par. I finalen blev dock bronsmedaljörerna från U17-EM för svåra och förlust med 17 och 10 mot hemmafavoriterna Nhat Nguyen och Paul Reynolds.</span></span></div>
<div>Sammanfattningsvis en bra start för den svenska U19-truppen på tävlingssäsongen. Förhoppningsvis fortsätter gulden att kämpas hem under tävlingshösten. </div>
<div>Samtliga resultat hitta ni här: (<a href="https://bwf.tournamentsoftware.com/sport/winners.aspx?id=41484010-6D18-42B6-A826-64F3DD8DF31B">https://bwf.tournamentsoftware.com/sport/winners.aspx?id=41484010-6D18-42B6-A826-64F3DD8DF31B</a>)</div>
  
  <div class="text-gray-400"> Publicerad: 2016-09-05</div>
  

    </main>

</body>

</html>