<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Succé när Kvastenspelen gjorde comeback</h1>
  <div class="mb-2 text-xl">För bara några år sedan var Kalmarklubben BMK Kvasten på väg att lägga ned sin verksamhet. Men efter ihärdigt arbete har klubben nu fått en nytändning. I helgen arrangerades tävlingen Kvastenspelen efter många års frånvaro.
  </div>
    <p>Den anrika Kalmarföreningen BMK Kvasten var en stark badmintonklubb under 80- och 90-talet med en framgångsrik ungdomsverksamhet. Under 2000-talet sjönk dock intresset och aktiviteten till rekordlåga nivåer. 2011 var föreningen nära att läggas ned till följd av låga medlemssiffror och brist på tränare och styrelsemedlemmar. Vid ett extrainsatt styrelsemöte på hösten samma år kraftsamlade Kvasten och lyckas rädda verksamheten. Där och då inleddes arbetet som lett fram till att föreningen återigen är en av regionens mer slagkraftiga.</p>
<p>− Idag är vi uppåt 120 aktiva medlemmar varav ungefär 100 är ungdomar. Vi har väldigt hög aktivitetsnivå och lång kö av barn och ungdomar som vill komma med i föreningen, säger Mikael Elmlund som är ordförande i BMK Kvasten.</p>
<p>I helgen anordnades tävlingen Kvastenspelen för första gången sedan 90-talet. En efterlängtad comeback för tävlingen som bjöd på spel för både senior och ungdom och lockade runt 160 deltagare.</p>
<p>− Det var långt över förväntan. Vi har fått jättemycket positiv feedback så vi är jättenöjda och glada över tävlingen, säger Mikael Elmlund.</p>
<p>Kvasten är en aktiv förening och har haft en rad andra arrangemang de senaste åren, men det här var första gången på många år som klubben höll en tävling i den här storleksordningen. Nu är tanken att Kvastenspelen är tillbaka för att stanna.</p>
<p>− För oss är det här ytterligare en växel uppåt. Vi har i stort sett fördubblat verksamheten varje år på slutet och storleksmässigt har vi nästan nått en brytpunkt med lokaler och annat om vi ska hålla samma höga kvalitet, säger Mikael Elmlund.</p>
<p>Klubben storsatsar på sina ungdomar och tävlingen på hemmaplan var en viktig del i att bygga för framtiden. Inte minst fungerar den enligt Mikael Elmlund som en introduktionstävling för många av föreningens egna spelare.</p>
<p>Förhoppningen inom föreningen är också att kunna arrangera distriktsmästerskap och liknande tävlingar i framtiden.</p>
<p>− Kvastenspelen ger oss kompetens att anordna stora tävlingar framöver. Förhoppningsvis kan vi också inspirera andra mindre föreningar runt oss, säger Mikael Elmlund.</p>
<p><a href="http://www.bmkkvasten.se/Nyheter/Egnanyheter/storttackallihopa/" target="_blank">Läs mer om Kvastenspelen på BMK Kvastens hemsida.</a></p>
  
  <div class="text-gray-400"> Publicerad: 2017-05-08</div>
  

    </main>

</body>

</html>