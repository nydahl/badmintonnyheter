<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rickard Nilsson siktar mot Tokyo på nytt</h1>
  <div class="mb-2 text-xl">Den paralympiska drömmen besannades inte den här gången. Men i oktober väntar förhoppningsvis en möjlighet till revansch på japansk mark. Sveriges parabadmintonstjärna Rickard Nilsson har nästa mål klart för sig -medalj vid VM i Tokyo.
  </div>
    <p>Trots en imponerande målmedvetenhet och hård satsning kommer det första paralympiska spelen med badminton i programmet att genomföras utan svenskt deltagande. Badminton World Federations (BWF) kontroversiella uttagningskriterier satte nämligen stopp för Rickard Nilsson att förverkliga säsongens stora målsättning. BWF valde att begränsa antalet deltagare genom att låta högt rankade mixedsspelare även få ställa upp i singelkategorierna, vilket för Rickards del innebär att spelare med sämre singelranking får delta men inte han.</p>
<p>Sveriges Paralympiska kommitté ansökte om dispens för Rickards deltagande inför Paralympics men fick avslag. Så snart uttagningarna offentliggjordes kontaktade Svenska Badmintonförbundets styrelse BWF och ifrågasatte kriterierna samt krävde en förklaring varför mixedspelare bedömdes lämpligare att delta i singelturneringen än högre rankad singelspelare. Se kommunikation med BWF i slutet av denna artikel.</p>
<p>Vi har pratat med Rickard Nilsson om hans syn på Paralympics och den kommande säsongen.<br />– Jag visste om detta från början och det var därför en väldigt tunn linje att jobba med. Samtidigt var det ett tungt besked att få för jag vet att jag kan slå många av dem som blivit uttagna. Det är helt obegripligt att mixedspelare går före singelspelare. Nu får ju till exempel en indones som är bäst i mixed, men som aldrig spelat singel så länge jag har varit med, gå före mig, förklarar Rickard. Stort tack till svenska förbundet som engagerat sig och markerat gentemot BWF att vi inte är nöjda med upplägget.</p>
<p><strong>Hur tycker du att BWF borde agera vid framtida uttagningar till Paralympics?<br /></strong>– Problemet är ju att det finns för få platser för badminton. Just nu är det bara 90 platser i parabadminton och då ville förbundet komprimera startfältet för att antalet män och kvinnor ska kunna delas lika. Men det blir ändå inte rättvist. Man ska kunna kvala in i den kategori som man normalt sett spelar. I parabadminton finns det ju även många olika klasser utöver själva spelkategorierna och det är det som gör det svårt. Man har tvingats ta bort vissa klasser helt då ju till exempel damsingel för kortväxta inte alls finns med. Samtidigt är det första gången som badminton är en del av Paralympics och jag hoppas att antalet platser utökas i Paris om tre år.</p>
<p><strong>Vilka ser du som favoriter i den klass som du själv borde fått vara med i?</strong><br />– För mig är fransmannen Lucas Mazur storfavorit. Han är väldigt stabil och är ju regerande världsmästare. Sedan tror jag att några av indierna skulle kunna överraska. Jag kommer ju definitivt följa Paralympics, även om det såklart är lite surt att titta. Men det är ju trots allt riktigt häftigt att badminton får vara med nu.</p>
<p><strong>Vad blir nästa mål för dig och hur laddar du inför det?<br /></strong>– Det är VM i Japan som ska spelas i oktober.  Så jag är redan i full gång med förberedelserna. Jag hade ju en formtoppning på gång inför Paralympics, men nu har jag fått ställa om till djupträning i stället. Det har faktiskt känts bra och nu ska ju även turneringarna i Sverige komma igång snart så då blir det även lite matchträning. Jag hoppas kunna ta mig långt i VM och satsar på en medalj. Sedan är det ju många som precis varit på Paralympics, så vissa motståndare kanske avstår från VM, men jag tror att alla som är där lär vara riktigt hungriga efter medaljerna precis som jag.</p>
<p><strong>Vad tror du krävs av dig för att lyckas på VM?<br /></strong>– Fysiskt sett är jag nu tillräckligt vältränad för att ta en medalj. Det jag skulle behöva är mer matchspel och få in mer tävlingsvana igen för att känna mig helt mentalt förberedd. Jag behöver också bli bättre på att hålla fokuset så bra som möjligt under en hel match och spela helt efter min taktik. Ibland dippar det lite under matchens gång.</p>
<p><strong>Vad tror du dina motståndare fruktar allra mest i ditt spel?<br /></strong>– Det är nog att jag är väldigt oberäknelig. Jag vet ju själv hur jobbigt det är att möta den typen av spelare eftersom jag tränar med min storebror Kevin.  Jag är nog svår att läsa tack vare min snabbhet och teknik. Sedan har jag bra spelförståelse också.</p>
<p><strong>Hur har träningen fungerat för dig under pandemin?<br /></strong>– Den har blivit väldigt familjebaserat. Jag har ju inte tränat med någon klubb på ett bra tag, men jag har en riktigt härlig badmintonfamilj som kan hjälpa mig mycket. Så jag har kört på med två pass om dagen och kom precis från ett härligt pass med storebrorsan Kevin. Det är riktigt bra och tuff träning.</p>
<p><strong>Vad tror du om svensk parabadmintons framtid?<br /></strong>– På elitnivå är jag fortfarande ensam, men bredden har börjar komma igång allt mer. Det ser verkligen ljusare ut nu än tidigare.  Jag hoppas vi har några spelare som vill ut och tävla internationellt om några år och det vore ju skoj med ett landslag i framtiden.</p>
<p><strong>Hur är det att axla rollen som Sveriges främsta parabadmintonspelare?</strong><br />– Det är bara skoj att folk kan se mig som en förebild och följer mig. Jag försöker därför vara en så bra förebild som möjligt. Jag känner absolut ingen tyngd på mina axlar, utan får väldigt mycket support från alla och är väldigt glad över det.</p>
<p>Under de senaste åren har Rickard varit en stor inspirationskälla för många badmintonspelare i landet och hans otroliga passion och hängivenhet till sporten är en stor bidragande orsak till det. Han är också mån om att ge sina följare en inblick i hans träningsvardag genom att aktivt lägga ut bilder och videoklipp från sina pass. Där kan man verkligen se vilket gediget arbete som krävs för att nå den absoluta världstoppen. Rickard har en mycket hög ambitionsnivå i allt han tar sig an och hoppas i framtiden kunna få extra stöd för att kunna göra en så fulländad satsning som möjligt.</p>
<p>­­­­­– Jag skulle behöva få in lite mer sponsorer så att jag kan åka på alla tävlingar i framtiden. Nu är det till exempel en tävling i Uganda på gång till hösten. Det kan vara lite krångligt ibland och hittills har det varit mest lokala sponsorer och folk som vi känner som har hjälpt till. Jag får helt enkelt sträcka ut en hand för att se om någon vill stötta mig och sedan försöker jag marknadsföra mig på sociala medier så mycket som möjligt, berättar han.</p>
<p>När Parabadminton-VM spelas i Tokyo mellan den 25:e och 31:e oktober hoppas vi att Rickard är med och kämpar om en plats på prispallen. Tills dess återstår en hel del tuff badmintonträning och vi kan vara säkra på att han kommer göra det som krävs för att om tre år välförtjänt få titulera sig som paralympisk deltagare i Paris 2024.<br /><br /><em>Den paralympiska badmintonturneringen i Tokyo spelas mellan den 1:e och 5:e september 2021. Turneringen består av 14 olika kategorier där 90 deltagare från 28 olika nationer gör upp om medaljerna. Singelkategorierna är indelade i sex olika klasser där spelare med olika grad av funktionsnedsättning deltar. <br />Spelschema och resultat finner du <a href="https://olympics.com/tokyo-2020/paralympic-games/en/results/badminton/paralympic-schedule-and-results.htm">här</a>.<br />Följ Paralympics via <a href="https://www.svtplay.se/paralympics">SVT Play</a>.</em></p>
<hr />
<p><em>Brev från Svenska Badmintonförbundet till Badminton World Federation:</em></p>
<p>"Dear BWF, Dear President,</p>
<p>It is with great surprise that Badminton Sweden has received information regarding participation in the Paralympics Badminton in Tokyo 2020 (2021). </p>
<p>We note that in the singles games, MS SL4 for example, not all the highest ranked players have been included. Is it true that the basis has been that the mixed doubles (XD) games have been prioritized and those who participate in XD are then included in the singles classes?</p>
<p>If so, we question how this is possible and would like to know the selection criteria.</p>
<p>Time is scarce and we therefore ask for this to be reviewed immediately and our hope is that changes/adjustments can be made.</p>
<p>Don’t hesitate to contact me.</p>
<p>Sincerely yours,</p>
<p>Tommy Theorin, President Badminton Sweden"<br /><br /></p>
<p><em>Svar från BWF angående uttagningskriterierna i singel vid Paralympics 2021:<br /></em></p>
<p>"Good morning and thank you for your email. Para Badminton was given an allocation of 90 athletes for our first Paralympic Games. Within this allocation, there are a number of considerations that we needed to balance out when designing the program and qualification. Some of them were:</p>
<ul>
<li>Para Badminton’s full list of events is 22. Approval were given to run 14 medal events.</li>
<li>To have gender balance</li>
<li>To include all classes (WH 1, WH 2, SL 3, SL 4, SU 5, SH 6)</li>
<li>Ensuring we include singles, doubles, mixed events in our program</li>
<li>To showcase excellence</li>
<li>Ensuring diversity</li>
<li>Ensuring events are viable</li>
</ul>
<p>To balance and achieve all the above, qualification methods has to be different than what we’re use to for the Olympics which has 5 events and a lot of more players (172).</p>
<p>In regards to MS SL 4, the minimum entry number designed for this event is 6.</p>
<p>The qualification regulations requires all male that qualifies and make up a pair in the XD SL 3 – SU 5 event to play in their respective singles event. Top 4 pair qualifies automatically and in this year’s case, the top 4 pairs were all SL 4 – SL 4 combination.</p>
<p>3 players could qualify automatically via the MS SL 4 singles ranking list. 4 + 3 = 7.  </p>
<p>The bipartite commission and IPC then decided to allocate an additional slot to an athlete not yet qualified to make a draw of 8. The decision for this player too were made on the basis of his ranking in MS SL 4.</p>
<p>While the qualification method seems to favor mixed doubles players, 6 out of the 8 players that are on the list for MS SL 4 event for PG are actually ranked within the top 7 players in the MS SL 4 Race to Tokyo Rankings. So we do actually have top players in the event competing.</p>
<p>The qualification period has finished and the final list of players have been invited, so there’s no possibility of adjustments or changes.</p>
<p>We wish Sweden the best for the future especially in the next qualification for Paris 2024</p>
<p>Kind regards,</p>
<p><em><strong>Syahmi Sabron | Tournament Series Jr Manager</strong><br />Badminton World Federation</em></p>
  
  <div class="text-gray-400"> Publicerad: 2021-08-25</div>
  

    </main>

</body>

</html>