<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Idag startar Junior-VM-Individuellt!</h1>
  <div class="mb-2 text-xl">Men först så hade spelarna en vilodag (igår måndag)
  </div>
    <p>Igår har det inte varit några matcher. De enda som har fått lov att spela/träna badminton är de länder som inte var med på lagtävlingen. Detta för att de också ska få möjlighet att spela in sig i hallen. För Sveriges del var dagsplanen team managers meeting, besök på museum och en invigningsceremoni som skulle avsluta dagen.</p>
<p> </p>
<p>Peter Kapetz och Christer Andersson (Förbundskaptenerna) åkte iväg på möte för att bland annat diskutera seedningen inför den individuella turneringen, som startar idag, samt få annan nyttig information inför tävlingen. Mötet gick bra, "rätt" par blev seedade, och lottningen kunde göras därefter.</p>
<p>På hotellet satt spelarna och jag (Sara Kartunnen, fd Persson, Fysio) och väntade på transport som skulle ta oss till ett museum som hade utställning om Perus historia. Detta museibesök var i organisationens regi och alla lag skulle dit olika tider under dagen. Vi väntade och väntade och väntade… Efter 1,5 h väntan och tre telefonsamtal senare gav vi upp. Klockan började närma sig lunch och vi var både hungriga och griniga. Vi bestämde oss att lite shopping och ett restaurangbesök skulle råda bot på detta. Promenaden gick till ett shoppingcenter, Larcomar, som är inspränkt i berget och där man har utsikt över Stilla havet, mycket mäktigt.</p>
<p> </p>
<p><img style="display: block; margin-left: auto; margin-right: auto;" src="http://iof1.idrottonline.se/link/8a4aff4c206242378db3640c9d349412.aspx?w=300&h=0" alt="IMG_1297" /></p>
<p> </p>
<p>Christer och Peter mötte upp oss på shoppingcentret och informerade om lottningen. Morgan och Moa är första svenskar ut, kl 11.15 (17.15 svensk tid) idag tisdag. Därefter spelar Calle mixed tillsammans med en estländska. Calle har varit lite krasslig de senaste dagarna och vi hoppas att han har kryat på sig tillräckligt så han kan spela imorgon.</p>
<p>Efter mixeden är det dags för damsingel. Emma är först ut tätt följd av Johanna och Elin. Elin skadade sin fot under lagspelet och har inte kunnat spela sedan dess. De senaste dagarna har vi försökt hitta en tejpning som gör att hon kan spela utan smärta, och det tror vi nu att vi har hittat. Vi håller tummarna att det fungerar imorgon. Efter damerna är det herrarnas tur att visa vad de går för.</p>
<p> </p>
<p>Matcherna spelas på 8 banor och tidsschemat är lagt mellan 9-21. Under dessa timmar ska över 200! matcher spelas. Singlarna har 114 respektive 118 deltagare och mixed ligger inte långt efter i antal par. Personligen tror jag inte att sista matchen kommer att spelas kl 21…</p>
<p> </p>
<p>Vår dag avslutades med en invigningsceremoni som arrangerades i en stor, känd park här i Lima. Under ceremonin fick alla länder tåga in ett efter ett och därefter höll ett antal högt uppsatta män tal och hälsade oss välkomna. Ceremonin avslutades med peruansk folkdans och lite mat. Vi beslutade att inte stanna och äta i parken, dä maten där endast bestod av mackor, utan vi åkte till hotellet och avslutade vilodagen med god pasta på kvartersrestaurangen. Nu är vi laddade inför imorgon!</p>
<p> </p>
<p><a href="http://bwf.tournamentsoftware.com/sport/tournament.aspx?id=42E35895-C3EC-41AA-82F8-9ABC98E4C8A5" target="_blank">Lottningen till individuella finner du här.</a></p>
<p> </p>
<p>Heja heja!</p>
  
  <div class="text-gray-400"> Publicerad: 2015-11-10</div>
  

    </main>

</body>

</html>