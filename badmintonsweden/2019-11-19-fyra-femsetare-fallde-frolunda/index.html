<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyra femsetare fällde Frölunda</h1>
  <div class="mb-2 text-xl">Påvelund var starkast i lokalderbyt mot Frölunda. Men det krävdes segrar i fyra femsetare för att bärga segern.
  </div>
    <p><em>Bilden ovan: Gustav Björkler i Frölunda föll med 2-3 i set i herrsingel 2 mot David Kim Kristensen i Påvelund. Foto: Frölunda Badminton.</em></p>
<p>Matcherna i Victor Badmintonligan fortsätter att vara jämna. Tisdagskvällens derby i Göteborg mellan hemmalaget Frölunda och Påvelund var inget undantag – trots att Påvelund leder serien, medan Frölunda ligger på åttonde och sista plats.</p>
<p>Bakom Påvelunds segersiffror 5-1 döljer sig inte mindre än vinster i fyra femsetare. Gabriel Ulldahl vann herrsingel 1 mot Mikael Westerbäck efter en svängig match där egentligen varje set hade en klar segrare.</p>
<p>HS2 mellan Frölundas Gustav Björkler och Påvelunds David Kim Kristensen var ändå tuffare. Många gånger bra, varierat och underhållande spel, där till slut Kristensen vann med 11-6 i femte set.</p>
<p>Vid ställningen 1-3 i matcher kändes det trots allt som om Frölunda hade chans att komma tillbaka och kvittera. Herrdubbelparet Joel Hansson/Mikael Westerbäck hade 2-0 i set mot bortalagets David Kim Kristensen/Magnus Sahlberg. Och mixedparet Gustav Björkler/Sanne Ekberg hade 2-1 i set mot Gabriel Ulldahl/Mai Surrow.</p>
<p>Men matcherna svängde så sakteliga över till Påvelund, som vann båda med 3-2 i set.</p>
<p>– Vi är väldigt glada över segern. Frölunda har ett ungt och mycket talangfullt lag. Jag är inte överraskad över det hårda motståndet, säger Påvelunds för kvällen spelande lagledare Magnus Sahlberg.</p>
<p>– Speciellt starkt av oss att vinna med tanke på att vi hade flera spelare på ovana positioner i dag. Skönt då att ha en sån klippa som Mai Surrow i både dubbel och mixed.</p>
<p>Frölundas lagledare Patrik Björkler grubblade en hel del efter förlusten.</p>
<p>– Serien är verkligen jämn och vi är bra med hela tiden. Men sedan spelade vi inte riktigt bra i något av de fyra avgörande femte seten. Det är lite tungt.</p>
<p><strong>Vad tror du att det kan bero på?</strong></p>
<p>– Svårt att säga, men visst spelar rutin och erfarenhet roll i de lägena. Så förhoppningsvis lär sig våra unga spelare av såna här matcher.</p>
<p><strong>Här hittar du samtliga resultat i matchen:</strong></p>
<p><a href="https://www.scoreboardlive.se/tournament/show/814">Frölunda-Påvelund 1-5</a></p>
<p>En match återstår i denna sjätte och näst sista omgång av ligan:</p>
<p>Måndag 25/11 kl 18.20 Halmstad-Aura</p>
<p>Den sista omgången i grundserien spelas den 2 och 3 december.</p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen. </p>
<p> </p>
  
  <div class="text-gray-400"> Publicerad: 2019-11-19</div>
  

    </main>

</body>

</html>