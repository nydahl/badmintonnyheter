<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rickard vann dubbelguld i Danmark</h1>
  <div class="mb-2 text-xl">Rickard Nilsson stod för en fin insats i Denmark Para-Badminton International. I dubbel vann han tävlingen tillsammans med tyske Jan-Niklas Pott. I singel nådde han finalen.
  </div>
    <p>Efter ett internationellt tävlingsuppehåll på några månader var det återigen dags för Rickard Nilsson (Påvelunds TBK) att mäta sig med världstoppen. Denna gång var det Denmark Para-Badminton International som spelades under veckan.</p>
<p>Rickard inledde tävlingsveckan på allra bästa sätt. Det blev seger i de två inledande singelmatcherna och även vinst i dubbelspelet under dag 1. Efter den smakstarten fortsatte Rickard på den inslagna vägen.</p>
<p>Genom poolspelet gick Rickard obesegrad utan större problem i både singel och dubbel. Fredagens semifinaler var inte heller några bekymmer. I dubbel och klassen SU5 vann Rickard tillsammans med tyske Jan-Niklas Pott mot tyskt motstånd.</p>
<p>I finalen väntade det nederländska paret Donker/Modderman och inte heller de kunde hindra Nilsson/Pott från att gå obesegrade genom turneringen. Det blev seger med de klara siffrorna <span>21-17, </span><span>21-6 och guld för Rickard Nilsson och Jan-Niklas Pott.</span></p>
<p><span>- <span>Vi vann eftersom vi kompletterade varandra väldigt bra, vi litade på varandra och spelade rätt på motståndarna, säger Rickard.</span></span></p>
<p>I singel gick Rickard rent fram till finalen. I semifinal vann han över tysken Tim Haller med siffrorna 21-14, 21-15. I finalen väntade förstaseedade indiern Sukant Kadam som blev för svår.</p>
<p>- <span>I singelfinalen fick jag inte ut mitt spel. Det kändes helt enkelt dåligt från start, men jag jobbade mig in i matchen och andra set hade kunnat gå annorlunda om jag hade spelat lite bättre, säger Rickard som är nöjd med tävlingen som helhet utöver finalen.</span></p>
<p><span>Rickard ligger för närvarande rankad som nummer nio på världsrankingen och jagar på sikt en placering bland topp sex för att kvalificera sig till Paralympics i Tokyo om knappt två år.</span></p>
<p><span>Nästa tävling för Rickard blir Em i Frankrike om en dryg vecka. En tävling dit Rickard kommer med god form.</span></p>
<p>Här hittar du resultaten i detalj: <a href="https://bwf.tournamentsoftware.com/sport/matches.aspx?id=98FEFCF5-3BBF-4DC8-BFE0-B2F140F3C7AA" target="_blank">Denmark Para-Badminton International</a></p>
<p><a href="https://bwf.tournamentsoftware.com/sport/tournament.aspx?id=4556B0A6-2F52-4A73-B9CC-F7E12CAD4031" target="_blank">Mer info inför EM hittar du här</a></p>
<p>Du kan även följa Rickard på följande ställen:</p>
<p><a href="https://www.facebook.com/Rickard-Nilsson-Para-badminton-Athlete-131537867625532/" target="_blank">Facebook</a></p>
<p><a href="https://rickardnilssonblog.wordpress.com/" target="_blank">Blogg</a></p>
<p><a href="https://www.instagram.com/rickardnilsson1998/" target="_blank">Instagram</a></p>
  
  <div class="text-gray-400"> Publicerad: 2018-10-15</div>
  

    </main>

</body>

</html>