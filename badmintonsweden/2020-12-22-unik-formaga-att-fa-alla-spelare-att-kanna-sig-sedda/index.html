<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Unik förmåga att få alla spelare att känna sig sedda</h1>
  <div class="mb-2 text-xl">Lasse Westerbäck, ledare och tränare i Trollhättans Badmintonförening, är mottagare av Jan Åhrbergs ledarstipendium för hösten 2020.
  </div>
    <p><a href="https://www.badminton.nu/foreningdistrikt/janahrbergsledarstipendium/">Jan Åhrbergs Ledarstipendium</a> instiftades 2016 genom donation av Jan Åhrberg och har som syfte att vidareutveckla svensk badminton och bland annat uppmuntra ungdomsledare med ett positivt ledarskap. Priset delas ut två gånger per år och 2020 års höstpris på 10.000 kr tilldelas Lasse Westerbäck, ledare i Trollhättans Badmintonförening.</p>
<p>Motiveringen löd bland annat:</p>
<p><em>"Efter att tidigare ha tränat seniorelit satsar han numera på att erbjuda de yngsta åldersgrupperna en bra start med badminton där mycket glädje eftersträvas i varje träning. Lasses ledarstil kännetecknas av ett stort pedagogiskt kunnande och en entusiasm utöver det vanliga. Han har ett starkt engagemang i spelarna och en unik förmåga att se alla spelare och samtidigt få alla spelare att känna sig sedda.</em></p>
<p><em>Lasse är en ledare som på många olika sätt bidrar till svensk badmintons utveckling, och hans insatser personifierar den svenska idrottsrörelsens övergripande mål - ledarskap som främjar idrott hela livet, med fokus på glädje och utveckling."</em></p>
<p>I vanliga fall brukar priset delas ut till mottagaren i samband med en lunchträff i Uppsala där även Jan Åhrberg själv deltar. I och med coronasituationen har det dock inte varit möjigt med en fysisk träff i Uppsala.</p>
<p>Vi ringde därför Lasse Westerbäck och grattade per telefon.</p>
<p><strong>Grattis till utmärkelsen – hur känns det att få Jan Åhrbergs ledarstipendium?</strong></p>
<p>- Det känns väldigt roligt och ärofyllt.</p>
<p><strong>Stipendiet ska ge ledare inom svensk badminton möjligheten att vidareutvecklas och stärka svensk badminton. Hur har du tänkt använda pengarna?</strong></p>
<p>- Jag har inte bestämt ännu men det skulle vara kul att åka på en större internationll tävling och delta på någon av de coaching seminarier som brukar ordnas i samband med dessa.</p>
<p><strong>Du har hållit på som ledare inom badminton under många år. Vad har varit din största drivkraft?</strong></p>
<p>- Jag har alltid tyckt det varit roligt med badminton och att hålla på med ungdomar och att utveckla spelare.  </p>
<p><strong>Har du nåt tips till alla unga tränare där ute – vad är viktigt att tänka på?</strong></p>
<p>- Engagemanget är det absolut viktigaste, men även bemötandet av olika personer.</p>
<p><br />Till sist - kom ihåg att söka eller nominera kandidat till vårens stipendium för Jan Åhrberg ledarstipendium. Sökperioden för våren 2021 är förlängd till 30 april.</p>
<p><a href="https://www.badminton.nu/forforeningen/janahrbergsledarstipendium/">https://www.badminton.nu/forforeningen/janahrbergsledarstipendium/</a></p>
<p> </p>
<p> </p>
<p> </p>
  
  <div class="text-gray-400"> Publicerad: 2020-12-22</div>
  

    </main>

</body>

</html>