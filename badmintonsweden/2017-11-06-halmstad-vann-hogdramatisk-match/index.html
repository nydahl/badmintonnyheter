<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Halmstad vann högdramatisk match</h1>
  <div class="mb-2 text-xl">En storseger, en klar vinst och ett mycket dramatiskt Golden set-avgörande. Det var facit i måndagskvällens tre SBL-matcher.
  </div>
    <p>Svenska Badmintonligan (SBL) fortsätter att bjuda på många jämna matcher. Matchen Trollhättan – Halmstad blev en riktig thriller med många jämna delmatcher. Bland annat vann Trollhättans unga och mycket lovande Ludvig Petre Olsson med 3-2 i set mot Halmstads Jacob Burestedt. Trollhättans singelankare Mikael Westerbäck vann också HS 1 där Halmstad saknade sin bästa singelspelare Felix Burestedt.</p>
<p>Trollhättan ledde inför sista delmatchen med 3-2, men i mixeden fortsatte Halmstads starka par Mikkel Mikkelsen/Louise Eriksson att dominera. De vann med 3-1 mot den heldanska duon Nikolaj Overgaard/Sara Lundgaard.</p>
<p>3-3 och Golden set, där det återigen blev spel i mixed. Men den här gången satte Trollhättan in Mikael Westerbäck ihop med Sara Lundgaard. Och den ändringen var ytterst nära att ge resultat, men bara nära… Mikkel och Louise vann med minsta möjliga marginal, 11-10. Vinst alltså för Halmstad med 4-3, vilket betyder två poäng för bortalaget och en poäng för hemmalaget Trollhättan.</p>
<p>Medan det var jämnt i Trollhättan var det desto mer ojämnt i mötet Täby-Umeå. Täby tog sin fjärde raka seger, och laget verkar vara utan svaga punkter. I HS1 visade än en gång Hermansah att han blir mycket svårslagen i årets SBL. Den här gången vann han över Gabriel Ulldahl med 11-7, 8-11, 11-2, 11-8.</p>
<p>Uppsalalaget Fyrisfjädern kom till bortamötet mot Spårvägen utan fyra tongivande spelare: Amanda Högström, Mette Poulsen, Victor Svendsen och Scott Evans. Så den här gången fick ett antal av de yngre spelarna bära ett tungt lass - bland andra Moa och Tilda Sjöö, Adam Gozzi och Andy Tsai. Och alla bidrog till en säker seger. Matchen slutade med vinst med 4-2 för Fyrisfjädern.</p>
<p>Resultaten innebär att Täby och Fyrisfjädern befäster sina topplaceringar i SBL.</p>
<p>Här är måndagskvällens samtliga resultat, inklusive alla delmatcher.</p>
<p><a href="http://www.eltok.net/sb/tournament/show/438" target="_blank">Täby-Umeå </a>6-0</p>
<p><a href="http://www.eltok.net/sb/tournament/show/440" target="_blank">Trollhättan-Halmstad</a> 3-4 (efter Golden set)</p>
<p><a href="http://www.eltok.net/sb/tournament/show/439" target="_blank">Spårvägen-Fyrisfjädern</a> 2-4</p>
<p>Här hittar du vår SBL-sajt med tabell, resultat och all övrig information om serien: <a href="http://www.badminton.nu/TavlingSerie/SvenskaBadmintonligan/">SBL 2017/2018</a> </p>
  
  <div class="text-gray-400"> Publicerad: 2017-11-06</div>
  

    </main>

</body>

</html>