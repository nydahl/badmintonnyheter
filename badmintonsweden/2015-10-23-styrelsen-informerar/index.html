<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">2015-10-22
  </div>
    <p>Styrelsen har haft sitt första strategimöte efter årsmöteshelgen i Helsingborg. Styrelsen samlades under dagarna två i Jönköping i samband med Smålands SJT och arbetade igenom många av de uppdrag som kom från årsmötet.</p>
<p><em>Föreningsutvecklarna</em></p>
<p>En arbetsgrupp har arbetat fram en ansökan till RF som till 2016 ändrat en del i regelverket. Bland annat har RF öppnat upp för lösningar med tjänster som Badminton Sweden varit en av föregångarna med under de senaste två åren. Ansökan är inskickad till RF och i denna ligger medskicket från årsmötet om att öka den ”sökbara delen” för föreningarna. Konsekvensen blir att vi kommer behöva minska på föreningsutvecklarna och deras del av den totala föreningspotten. Från nuvarande 2,75 tjänster kommer vi i framtiden att kunna hantera ungefär 1,5 tjänst.</p>
<p>Efter ett fint utredningsarbete har styrelsen konstaterat att man slår samman föreningsutvecklingsjobbet med den vakanta utbildningstjänsten på 50% och därigenom skapar två nya heltidstjänster i förbundet. Dessas ansvar kommer innehålla såväl föreningsutvecklingsansvar som utbildningsansvar i förbundet. Förbundet kommer initialt att söka intressenter bland nuvarande föreningsutvecklare.</p>
<p><em>Värdegrund -. Badminton Vill</em></p>
<p>Styrelsen har arbetat fram input gällande våra framtida gemensamma värdeord för hela Badminton Sweden. Dessa kommer nu att överlämnas till projektgruppen runt Badminton Vill för att arbetas vidare med. Styrelsen har velat ge sina tankar och idéer till gruppen som sedan har att ta med dessa som en del in i det fortsätta arbetet. Denna del tillsammans med alla enkätsvar som inlämnats gör nu att projektet kan gå in i nästa fas och förhoppningsvis under våren landa i en slutlig produkt som kan gå på remiss till alla i badminton Sverige.</p>
<p><em>Ansvar och beslut i organisationen</em></p>
<p>Styrelsen har påbörjat ansvarsfördelning i organisationen för att tydliggöra för alla i Badminton Sverige var olika typer av beslut fattas och vart ni skall vända er med alla goda idéer och uppslag till utveckling/förbättring som finns. Arbetet kommer nu fortsätta med att varje del i verksamheten går igenom sina ansvarsdelar och att vi förhoppningsvis därefter kan bli tydligare gentemot alla var beslut och förslag skall adresseras.</p>
<p><em>Kommunikation</em></p>
<p>I syfte att förbättra kommunikationen än mer i badmintonsverige kommer vi inom kort att göra det möjligt att kommentera artiklar på hemsidan. Genom att ge alla läsare möjlighet att kontinuerligt kommentera det som skrivs hoppas vi förbättra såväl dialogen som öppenheten och få in ännu fler kloka åsikter från er alla i Badminton Sweden.</p>
<p><em>Avgiftsstruktur</em></p>
<p>Styrelsen har tagit fram diverse scenarier för en eventuell framtida avgiftsförändring. Styrelsens ledamöter har nu ett stort uppdrag att gå igenom, fundera och analysera det material som är framtaget. Styrelsens mål är att ha ett förslag framme under första kvartalet 2016 för att kunna få feed-back på detta inför en eventuell proposition till årsmötet 2016.</p>
<p><em>Utvecklingschef</em></p>
<p>Slutligen har styrelsen beslutat att anställa Hans Brehnfors till ny utvecklingschef i förbundet. Hans kommer närmast från Naturskyddsföreningen och har där arbetat med uppbyggnad av deras organisation. Hans arbete och meritförteckning stämmer väldigt bra med den profil vi sökt som skall ta utvecklingsansvaret för förbundet. Hans är 48 år, kommer från Tyresö i Stockholm och kommer tillträda sitt uppdrag den 1 januari 2016.</p>
<p> </p>
<p>Styrelsen är mycket glada för att rekryteringen av Hans gått i lås och hoppas och tror detta kommer ge ännu mer fart mot målet – dubbelt så stora – dubbelt så bra.</p>
  
  <div class="text-gray-400"> Publicerad: 2015-10-23</div>
  

    </main>

</body>

</html>