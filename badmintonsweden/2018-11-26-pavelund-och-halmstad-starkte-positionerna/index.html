<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Påvelund och Halmstad stärkte positionerna</h1>
  <div class="mb-2 text-xl">Måndagskvällen i Badmintonligan bjöd på två föreställningar från Västkusten. Det blev Golden set-drama i Göteborg och ytterligare ett styrkebesked i Halmstad.
  </div>
    <p>Flera av de tilltänkta topplagen var i spel under måndagskvällen då matcherna Halmstad-Trollhättan och Påvelund-Fyrisfjädern skulle avgöras. Två betydelsefulla och intressanta matcher mitt i grundserien. Störst spänning bjöds publiken i Göteborg på där Påvelund och Fyrisfjädern mätte sig mot varandra.</p>
<p>Det började emellertid inte särskilt spännande då lagen tog varsin övertygande 3-0-seger. Påvelunds Christian Lind Thomsen vann herrsingel 2 och Fyrisfjäderns Julie Dawall Jacobsen damsingel.</p>
<p>Följande herrdubbel och damdubbel bjöd på något mer drama. Det blev två jämna set mellan hemmalagets Sahlberg/Colberg och gästernas Gozzi/Eidestedt. Men marginalerna var på Påvelundsparets sida som vann båda dessa med 11-10. I tredje set blev det desto klarare 11-5 till Sahlberg/Colberg.</p>
<p>I damdubbeln mötte Mette Poulsen i par med Line Christophersen sin forna lagkamrat Moa Sjöö som spelade tillsammans med Julie Dawall Jacobsen. Efter att Påvelundsparet plockat första setet vände Fyrisfjäderns nykomponerade par på steken och vann med 3-1 i set. Således 2-2 i matchen.</p>
<p>I mixeddubbeln gjorde Påvelunds Poulsen/Colberg affären kort med Uppsalalagets Bexell/Högström. Första set slutade 11-4 – ett resultat som upprepa sig ytterligare två gånger innan matchen var över.</p>
<p>Därmed stod gästernas hopp till Andy Tsai som mötte Joshua Eipe i herrsingel 1. Eipe var den som öppnade klart starkast då han gick ifrån till 2-0 i set. Men Andy Tsai visade prov på mental styrka. Med variation och kraft i spelet kom han tillbaka. Tredje set vann han med minsta möjliga marginal och fjärde med aningen fler poäng till godo. I femte och avgörande set följdes spelarna åt upp till 10-10 innan Tsai kunde panga in en otagbar smash.</p>
<p>− En riktigt rafflande match som var rolig för publiken, säger Asger Madsen.</p>
<p>Därmed var resultatet utjämnat till 3-3 och Golden set skulle få avgöra. Där ställdes Tsai återigen på banan, den här gången öga mot öga med Frederik Colberg. Möjligen var den korta pausen efter femsetaren inte tillräcklig för Tsai som fick det tufft. Colberg visade upp ett distinkt spel och var då numret för stort för Tsai. Smasharna var hårdare och placeringarna var millimeterprecisa. Med segersiffrorna 11-5 vann Frederik Colberg matchen till Påvelund. Därmed förstärker Göteborgslaget sin serieledning ytterligare. Fyrisfjädern ligger på tredje plats med sex poäng inspelade.</p>
<p>− Det känns förstås väldigt bra att leda serien. Vi har bra spelare som också har helt rätt inställning och kämpar för varandra. Det är också kul eftersom jag ser att intresset för badminton växer i området med detta, säger Påvelunds lagledare Asger Madsen som lyfter fram Frederik Colberg lite extra efter matchem.</p>
<p>− Frederik dominerar verkligen idag trots bra motstånd, han visar riktigt hög klass.</p>
<p><a href="https://www.scoreboardlive.se/tournament/show/587" target="_blank">Påvelund-Fyrisfjädern 4-3 (klicka för samtliga resultat)</a></p>
<p>Även i Halmstad spelades en sevärd om än inte fullt så dramatisk match. Hemmalaget gick direkt upp till 2-0 med segrar i herrsingel 1 genom Rasmus Messerschmidt och i en jämn damdubbel genom Irina Andersen/Louise Eriksson.</p>
<p>Irina Andersen gick sen in i damsingeln och satte Halmstad i förarsätet genom en säker 3-0-seger.</p>
<p>Ludvig Petre Olsson höll samtidigt Trollhättan kvar i matchen genom att besegra Colin Hammarberg i en lång och jämn femsetare.</p>
<p>Med 3-1 på resultattavlan var det herrdubbel och mixeddubbel kvar att spela. Två kategorier där hemmalagets Mikkel Mikkelsen var uppskriven. De fick av naturliga skäl avgöras en åt gången och dansken hade därmed två ”matchbollar”.</p>
<p>Det räckte med den första för dubbelspecialisten Mikkelsen som i par med Rasmus Messerschmidt vann tämligen enkelt över det mindre prövade Trollhättanparet Christoffer Johansson/Oskar Westerlund. Med Halmstadsegern i herrdubbel var matchen avgjord. Mikkelsen tog sen sällskap med Loiuse Eriksson och spelade hem ytterligare en match till Hemmalaget som slutligen vann med 5-1.</p>
<p>Halmstad klättrar därmed upp på andra plats i tabellen med åtta poäng på tre matcher. Påvelund med fyra spelade matcher ligger två poäng före. Trollhättan ligger kvar på sin fjärdeplats tätt skuggade av Umeå på samma poäng.</p>
<p><a href="https://www.scoreboardlive.se/tournament/show/586" target="_blank">Halmstad-Trollhättan 5-1 (klicka för samtliga resultat)</a></p>
<p>På <a href="http://www.badmintonligan.se/">www.badmintonligan.se</a> hittar du tabell, kommande matcher och länkar till streaming.</p>
  
  <div class="text-gray-400"> Publicerad: 2018-11-26</div>
  

    </main>

</body>

</html>