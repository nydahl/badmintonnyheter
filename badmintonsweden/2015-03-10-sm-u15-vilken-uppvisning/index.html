<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">SM U15 - vilken uppvisning!</h1>
  <div class="mb-2 text-xl">Kung och drottning under helgens U-15 SM blev Melker Bexell, Borlänge samt Tilda Sjöö, Fyrisfjädern -båda med vardera 2 SM-guld och 1 SM-silver runt halsen vid hemfärd.
  </div>
    <p>Under helgen spelades U15-SM i Askims badmintonhall, en hall som för drygt 1 år sedan drabbades av brand varvid stora delar av hallen totalförstördes. Det var därför en delvis renoverad badmintonanläggning som mötte SM-deltagarna. Stor kraft har lagts på att skapa en välkomnande och inbjudande atmosfär och anläggningens relaxavdelningen med bastu gav upphov till en hel del avundsjuka suckar och leenden.</p>
<p> </p>
<p>Kvalet drog igång redan under fredagen. Hallen fylldes av ivriga spelare, ledare samt föräldrar och luften dallrade av både nervositet, förväntningar och förhoppningar.</p>
<p><img style="display: block; margin-left: auto; margin-right: auto;" src="http://iof1.idrottonline.se/link/0d039052424842549e78262ddb3eaf44.aspx?w=300&h=0" alt="DSC02206" /></p>
<p> </p>
<p>På lördag morgon var det dags för den officiella invigningen med sedvanligt ”SM-högtidligt” tal, inmarsch och nationalsång men också en osedvanligt häftig lasershow.</p>
<p><img style="display: block; margin-left: auto; margin-right: auto;" src="http://iof1.idrottonline.se/link/9075fdae13294759b34f08d8a8cf0f54.aspx?w=300&h=0" alt="DSC01742" /></p>
<p> </p>
<p>Hela arrangemanget präglades av en genuint varm och gemytlig stämning och arrangören hade verkligen gjort sitt yttersta för att deltagarna skulle ges de bästa förutsättningar att kunna prestera på toppen av sin förmåga.</p>
<p>Näringsriktig och välsmakande mat, väl fungerande tidsschema, egen spelaryta för avkoppling, massör, duktiga domare, vänlig referee, strängningsservice på plats mm mm.</p>
<p> </p>
<p><img style="display: block; margin-left: auto; margin-right: auto;" src="http://iof1.idrottonline.se/link/657b0b0f199c4f0fb2dccc4168c15e50.aspx?w=300&h=0" alt="DSC01657 (1)" /></p>
<p> </p>
<p>Resultatmässigt hamnade de redan etablerade spelarna högst på prispallen, samtliga andra års U15.</p>
<p> </p>
<p>Under finalspelet på söndagen fick vi se flera rafflande dueller – inte minst i mixedfinalen mellan Tilda Sjöö/ Melker Bexell från Fyrisfjädern respektive Borlänge mot Olivia Wänglund/ Johan Azelius. Tilda och Melker drog för dagen längsta strået. Tilda släppte i den här matchen ingen över bron och var som en kobra på nätet!  </p>
<p> </p>
<p>Ett stort tack till Askim BC som arrangerat årets U -15 SM. Proffsigt, gemytligt och fair play!</p>
<p> </p>
<p><img style="display: block; margin-left: auto; margin-right: auto;" src="http://iof1.idrottonline.se/link/47898662595144e9b5f1c3053a907ec4.aspx?w=300&h=0" alt="DSC01744" /></p>
<p> </p>
<p>Bilderna är från Askim Badminton och fotograf Olof Lindgärde.</p>
<p>Fler bilder finns på Askims <a target="_blank" href="https://www.facebook.com/askimbc?fref=ts">sida på facebook!</a></p>
  
  <div class="text-gray-400"> Publicerad: 2015-03-10</div>
  

    </main>

</body>

</html>