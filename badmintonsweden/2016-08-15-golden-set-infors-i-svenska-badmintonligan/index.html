<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Golden set införs i Svenska Badmintonligan!</h1>
  <div class="mb-2 text-xl">Många nyheter är det att hålla koll på inför starten av säsongens Svenska Badmintonliga (SBL)! Dessutom välkomnar vi de nya lagen Halmstad och IFK Umeå till SBL!
  </div>
    <p>Snart drar säsongen igång av Svenska Badmintonligan och aldrig har väl nyheterna varit fler än nu, allt för att höja intresset för vår högsta serie och locka fler i publiken och samarbetspartners. </p>
<p>Förändrningarna är framarbetade av Föreningen Svensk Elitbadminton (FSE) i samarbete med Verksamhetsområde Nationell Badminton (VoNB). I FSE sitter deltagande lag från SBL föreningarna.</p>
<p>Svenska Badmintonligan består denna säsong av sju deltagande lag, <strong>Umeå, Täby, Spårvägen, Kista, Skogås, Fyrisfjädern, Halmstad.</strong> För den skarpögde ser man att det återfinns två nya lag, Umeå och Halmstad vilket är otroligt glädjande och ger en bredd åt vår högsta liga som får representation i flera delar av landet.</p>
<p>Tyvärr ser vi att Team Badminton Väst (TBV) ej återfinns i årets upplaga av SBL, vilket tyvärr stämmer. TBV har beslutat sig från att avstå platsen denna säsong, samma sak gäller Västerås. </p>
<p><strong>Förändringar</strong><br />Antal delmatcher går från <strong>sju till sex delmatcher</strong> där herrdubbel 2 tas bort. Vid tre lika i matcher avgör <strong>Golden Set. </strong>Golden set innebär att vid tre lika i matcher spelas ett avgörande set till 11 i en match som båda lagen genom bortröstning av olika delmatcher kommer fram till. Det kan innebära att en spelare som redan spelat två delmatcher går in och spelar Golden Set. </p>
<p><strong>Poängen som lagen får med sig</strong> efter matcherna är således nu förändrade enligt nedan<br /><span style="text-decoration: underline;">Vinst med </span><br />6-0 ger 3-0 i poäng<br />5-1 ger 3-0 i poäng<br />4-2 ger 3-0 i poäng<br />3-3 och Golden set ger 2-1 i poäng</p>
<p><strong>Slutspelet a</strong>vgörs denna säsong i bäst av tre matcher, istället för tidigare bäst av två matcher vilket gör att vi kan få ännu en spännande badmintonmatch att se fram emot i händelse av en jämn slutspelsmatch! <br />Finalen avgörs som tidigare i en avgörande match för att skapa stösta möjliga dramatik och spänning.</p>
<p>Badminton Sweden har sedan en tid öppnat upp för <strong>spel i två ligor</strong>, vilket vi kan se bland de svenska spelarna som ibland spelar i både svenska och andra serier. Tyvärr har Danmark tidigare inte tillåtit spel i två ligor samtidigt, men nu öppnar de upp för detta inför denna säsong, vilket gör det möjligt för de svenska lagen att värva in tex danska toppspelare som altinerar mellan den danska och svenska ligan. Vilka lag som kommer nappa på detta får vi snart se, för den 15/8 är sista dagen för övergångar i SBL.</p>
<p>Inom kort återkommer vi med en närmare presentation av lagen samt ett spelprogram för säsongen. </p>
  
  <div class="text-gray-400"> Publicerad: 2016-08-15</div>
  

    </main>

</body>

</html>