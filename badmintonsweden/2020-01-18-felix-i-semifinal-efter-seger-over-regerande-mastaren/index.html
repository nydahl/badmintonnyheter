<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Felix i semifinal efter seger över regerande mästaren</h1>
  <div class="mb-2 text-xl">Felix Burestedt visade prov på riktigt fint spel i kvartsfinalen av Victor Swedish Open när han besegrade japanen Minoru Koga med 21-17, 21-14 och därmed fick revansch för förlusten i förra årets turnering.
  </div>
    <p>Redan från första bollen märktes det att Felix Burestedt var fokuserad och hade en plan för att besegra den bollsäkre japanen som vann Victor Swedish Open 2019.</p>
<p>– Jag visste att jag var tvungen att jobba hårt för varje boll och göra det tufft för honom, för att se om han vek sig. Och det tyckte jag att han gjorde, han började missade en del och ville lite för mycket för tidigt i duellerna, sa Felix Burestedt.</p>
<p>Ganska snabbt ryckte Felix till sig en ledning i första set som han sedan lyckades hålla setet ut. Svensken höll även koncentrationen i andra set och fick många poäng på sitt fina nätspel som var säkert och precist hela matchen igenom.</p>
<p>– Han ville spela mycket nätspel vilket jag tyckte var konstigt, men det passade mig. Sen när den taktiken inte funkade för honom kändes det som att han blev osäker på vad han skulle göra, sa Felix.</p>
<p>I semifinalen väntar nu Eetu Heino från Finland som besegrade bulgaren Dimitar Yanakiev i en jämn tresetare. Semifinalpasset börjar kl 16 och Felix match är den tredje i ordningen.</p>
<p>– Nu blir lite relax och lunch och sedan tillbaka till hotellet en stund innan det är dags att börja ladda för semifinalen, sa Felix.</p>
<p>Kan du inte vara på plats i IFU Arena i Uppsala, så har du möjlighet att följa alla matcher via Badminton Europes direktsändning. Här är länken till Badminton Europes youtube-sändning. <a href="https://www.youtube.com/watch?v=lpD_56igOuQ">BECYOUTUBE</a></p>
<p>Här är länk till Badminton Europe TV: <a href="https://www.badmintoneurope.tv/en-int/page/home-badminton-europe">BECTV</a></p>
<p>Alla resultat och lottning hittar du här. <a href="https://bwf.tournamentsoftware.com/sport/matches.aspx?id=4CF5DAEE-C1E6-4C65-A4EB-6B6D59DF0B26">SWOPEN2020</a> </p>
  
  <div class="text-gray-400"> Publicerad: 2020-01-18</div>
  

    </main>

</body>

</html>