<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nöjd Herrgårdh tror på mer framgång</h1>
  <div class="mb-2 text-xl">Förbundskaptenen Jonas Herrgårdh är nöjd med säsongsstarten. Han gläds över nya spelare på Euro Center och flera tävlingsframgångar. Och han tror att spelarna har mer att ge!
  </div>
    <p>Säsongen har startat väl på Euro Center, förbundets nationella träningscenter i Uppsala.</p>
<p><em>- Verksamheten har tagit flera steg framåt, menar Jonas Herrgårdh. Vi har fått in ett antal nya bra spelare i gruppen, och vi har förbättrat kvaliteten och kontinuiteten på träningarna.</em></p>
<p><em><br /></em></p>
<p>Han är väldigt nöjd med hur de nya spelarna har tagit sig in i gruppen på Euro Center. Dessa nya är:</p>
<p><strong>Clara Nistad</strong>, Täby.</p>
<p>- Hon är ung och därmed mindre erfaren. Men hon utvecklas fantastiskt väl av träningen med de mer etablerade. Hon blir bättre vecka för vecka, berättar Jonas.</p>
<p><strong>Andy Tsai</strong>, Kista</p>
<p>- Han är också en av de unga vi har tagit in. Visserligen var han med på träningen 1-2 gånger per vecka redan förra säsongen, men nu är han med på heltid. Han har utvecklats snabbt de senaste månaderna, trots att han bara är 19 år.</p>
<p>Betydligt mer erfarna är de andra nytillskotten på centret:</p>
<p><strong>Emelie Fabbeke</strong>, Fyrisfjädern.</p>
<p>- Jag är väldigt glad över att ha Emelie i gruppen. Hon ökar kvaliteten på träningarna, och vill alltid träna på en mycket hög nivå. Det drar med sig de andra.</p>
<p><strong>Jonatan Nord</strong>, MBK</p>
<p>- Precis som Emelie tillför han, förutom sitt kunnande, glädje och energi till gruppen. Han vill mycket, och det smittar av sig på de andra.</p>
<p><strong>Richard Eidestedt</strong>, Fyrisfjädern.</p>
<p>- En spännande nystart. Richard vill se hur långt en målmedveten satsning kan leda honom när det gäller dubbelspelet.</p>
<p><strong>Matilda Petersen</strong>, Aura.</p>
<p>- Tråkigt nog är Matilda skadad. Hon har knäproblem och har därför ännu inte anslutit till träningarna hos oss.</p>
<p> </p>
<p>Truppen på Euro Center består nu av tolv spelare, plus testspelaren Rebecca Kuhl. Dessutom gästas centerträningarna då och då av spelare som Mikael Westerbäck, Felix Burestedt, Emma Wengberg, Moa Sjöö och Elin Svensson.</p>
<p> <em>- Sammantaget har vi kunnat höja intensiteten och tempot på träningarna. Vi kan nu också garantera våra spelare bättre träningsmöjligheter när det gäller dubbel- och mixedspel.</em></p>
<p><em><br /></em></p>
<p>Förutom Jonas finns det två andra fasta tränare på Euro Center: Anders Kristiansen, assisterande förbundskapten, och Andi Tandaputra, centertränare.</p>
<p> -<em> Vårt samarbete fungerar väl, säger Jonas. Vi har samma syn på hur vi ska utveckla spelare, och vår sammanlagda kunskap om internationell badminton skulle jag vilja säga är mycket god.</em></p>
<p>En sak hoppas Jonas på:</p>
<p>-<em> Att fler svenska tränare ska besöka oss på centret och ta del av våra erfarenheter. Vi tar emot dem med öppna armar. Men senaste året har inte en enda tränare besökt oss…</em></p>
<p><em><br /></em></p>
<p><strong>Hur har det då gått för landslagsspelarna de första månaderna på säsongen?</strong></p>
<p><em>- Mycket bra i augusti-september. Många överraskade positivt, och spelade på ett sätt så att andra länders tränare och spelare uppmärksammade oss.</em></p>
<p><em>- Därefter har vi inte lyckats riktigt lika väl. Vi har gjort ett antal godkända tävlingar, men tyvärr inte lyckats vinna mot bättre rankade spelare.</em></p>
<p><em><br /></em></p>
<p>Exempel på fullträffar är Henri Hurskainens glädjande vinst i Kharkovs Internationella. Och dubbeltriumfen för det nykomponerade paret Emma Wengberg/Clara Nistad i Polens Internationella tävling.</p>
<p><em>- Emma och Clara vann tre matcher där de inte vara favoriter på pappret. Det är starkt gjort.</em></p>
<p>Jonas gläds också åt Emelies/Jonatans mixedfinal i Belgiens Challengetävling. Förbundskaptenen är även mycket nöjd med hur bland andra Daniel Ojäär, Felix Burestedt och Andy Tsai har utvecklats.</p>
<p> </p>
<p><strong> Vilka är säsongens stora mål?</strong></p>
<p><em>- Det är att förbättra våra rankingar med tanke på OS i Rio sommaren 2016, och så EM i Frankrike i april 2016.</em></p>
<p><strong>Hur ligger våra stora hopp till?</strong></p>
<p>- Henri vinst i Kharkov var härlig. Tyvärr hade han sedan i Dutch Open en förkylning i kroppen och kunde inte göra sig själv rättvisa. Och därefter fick han lämna återbud till Danish Open.</p>
<p>Men Jonas tror att Henri har möjlighet att kvalificera sig till OS 2016.</p>
<p><em>- Ja, men han måste upp till 25-30 plats på världsrankingen och det är tufft. Det hänger på hur det går i tävlingarna framöver</em>.</p>
<p> </p>
<p>Jonas tror också mycket på mixedparen Amanda Högström/Nico Ruponen och Emelie Fabbeke/Jonatan Nord.</p>
<p><em>- Amanda/Nico har en stor potential om de får vara friska och skadefria och kan träna regelbundet. Vi tror att de har en liten möjlighet att nå OS redan 2016, men siktet är framför allt inställt på OS 2020.</em></p>
<p><em>- Emelie/Jonatan har också alla möjligheter att ta flera kliv framåt. Genom ökad träningskvalitet, mer taktiskt spel och utvecklad slagrepertoar tror vi att de kan nå långt.</em></p>
  
  <div class="text-gray-400"> Publicerad: 2015-10-17</div>
  

    </main>

</body>

</html>