<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Täby-tidningen en viktig del i klubbens framgångar</h1>
  <div class="mb-2 text-xl">55000 hushåll får den i brevlådan.
  </div>
    <p><strong>När de flesta idrottsföreningar och idrottsförbund skippar tryckt material gör istället Täby badmintonförening tvärtom. Det tionde numret om Täby racketcenter och dess verksamhet har precis sett dagens ljus!</strong></p>
<p><strong> </strong></p>
<p style="text-align: center;"><a href="http://iof1.idrottonline.se/link/b366d9ea2f2c4cd4bd77e2e0c4525298.aspx" target="_blank">Här finner du tidningen i PDF!</a></p>
<p><strong><br /></strong></p>
<p><strong>Det hela startade 2010 när Täby racketcenter byggdes. Med den nya hallen fick klubben helt nya möjligheter med nya fräscha lokaler, mer yta men också  betydligt högre hyreskostnader.</strong></p>
<p>-<em> Det var ett måste att fylla hallen. Vi funderade därför hur vi skulle nå ut med så mycket information som möjligt i vårt närområde. Kent (Kotte, red:s anmärkning) var drivande och med facit i hand var det ett mycket bra beslut vi tog att introducera den här tidningen</em>, menar ordförande i Täby Badminton Paul Ottosson.</p>
<p> </p>
<p><strong>Nya kunder</strong></p>
<p>Tidningen, som trycks i 55000 exemplar, har inneburit flera nya kundgrupper. Motionärer och pensionärer är kunder som är intresserade att bedriva verksamhet dagtid:</p>
<p>-<em> Inte minst pensionärsverksamheten är mycket viktig. Det är ju också kunder som tycker om  och är vana att läsa tidninga</em>r, fortsätter Paul.</p>
<p> </p>
<p>Men Täby racketcenter är mer än badminton. Squash finns i hallen liksom gym, zumba och mycket mer. Småbarnsföräldrar läser också tidningen vilket är bra för rekryteringen. Nybörjargrupperna är överfulla enligt Ottosson.</p>
<p> </p>
<p><strong>Klubbdirektören Kent Kotte är den som håller i trådarna och är ytterst ansvarig. Vem är det då som skriver i tidningen? </strong></p>
<p>- D<em>et varierar. Jag försöker hitta en intressant debatt,  något med internationell anknytning, svensk toppbadminton och squash men självklart också mycket från hallen</em>, menar Kent.</p>
<p> </p>
<p><strong>Win-win situation</strong></p>
<p>En naturlig fråga är självfallet hur Täby kan få ekonomi i ett sådant projekt. Och vem som orkar driva alltihopa. Alla som sysslar med texter och information vet att det tar mycket tid…</p>
<p>-  <em>Jag tycker vi har hittat en win – win situation. Vår samarbetspartner är duktig på att sälja lokal reklam. Det bekostar allting. Vårt jobb är att fylla tidningen med intressant material. Vi får inget betalt men har heller inga kostnader. I förlängningen tjänar vi mycket på det eftersom det är vår främsta kanal för att hitta nya kunder och hålla nuvarande kunder informerade. Klart att det tar mycket av min tid men det är värt varenda minut. Man få så mycket tillbaka</em>, fortsätter Kotte.</p>
<p> </p>
<p>I tider där den ideella föreningen står och faller med enskilda entusiaster är ju frågan vilket råd Kent kan tänkas ge till andra badmintonklubbar:</p>
<p>-<em> Försök hitta den ekonomiska lösningen. Ska badminton växa måste vi synas utanför den egna kretsen. Alla som har badmintonhallar har en jättechans att synas. Vill ni ha tips hjälper vi gärna till i den mån vi kan.</em></p>
<p> </p>
<p><strong>Många tränare</strong></p>
<p><strong>Finns det då inte en risk att klubben blir splittrad?  Driva en hall, ge ut en tidning. motionsverksamhet, pensionärsverksamhet etc. görs ju inte av sig själv. Är Täby lika bra som badmintonklubb idag?</strong></p>
<p>-  <em>Det ena ger det andra. Vi har Nordens om inte Europas största satsning på anställda tränare. Där det finns ungdomar kommer ungdomar. Vi har bredd men också jättemånga duktiga unga spelare. Så jag vågar påstå att vår verksamhet utvecklats och utvecklas. Det som bekymrar mig är hur vi i Sverige kan samlas kring seniorelitverksamhet. Jag hoppas på att klubbarna som satsar på denna  känner förbundets  stöd och vice versa bättre i framtiden</em>, avslutar han.</p>
<p> </p>
<p>Internet med hemsidor och andra sociala medier betraktas ju allmänt som den viktigaste framgångsfaktorn . Men en ”riktig” tidning har fortfarande också ett stort marknadsmässigt värde. Det har Täby bevisat!</p>
<p> </p>
<p>F<strong>akta Täby-tidningen:</strong></p>
<p><strong><em>Upplaga: 55000 ex</em></strong></p>
<p><strong><em>Antal sidor: 24 i färg</em></strong></p>
<p><strong><em>Distribution: Hushållen i Täby, Vallentuna och Danderyd  genom Svensk Direktreklam</em></strong></p>
<p><strong><em>Ekonomi: Klubben tillhandahåller material motsvarande 12 sidor. Resterande är reklam vilket finansierar tryckkostnader och distributionskostnader.</em></strong></p>
<p><strong><em>Ansvarig utgivare och chefredaktör: Kent Kotte</em></strong></p>
<p><strong><em>Antal nummer: två per år (januari och augusti)</em></strong></p>
  
  <div class="text-gray-400"> Publicerad: 2015-01-20</div>
  

    </main>

</body>

</html>