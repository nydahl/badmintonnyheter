<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Stor segerglädje efter historisk Lag-SM-titel</h1>
  <div class="mb-2 text-xl">Lag-SM Ungdom genomfördes i helgen i Spårvägens regi. Ett strålande evenemang som bjöd på massor av bra badminton.
  </div>
    <p>Göteborgs BK och Täby BMF fick fira varsitt guld i U15 respektive U17 Lag-SM. Men den häftigaste prestationen stod nog Lugi för som skrev in sig i historieböckerna tack vare ett efterlängtat guld i U13-klassen.<br />– Jag är så extremt stolt över att vi nu lyckades gå hela vägen efter många år helt utan något lag, säger lagledaren Nils Ihse.</p>
<p>Redan under resan upp mot spelorten kände Nils att han och hans ungdomar kanske hade något stort på gång. Gemenskapen var på topp och en spänd förväntan infann sig bland spelarna. <br />– Vi visste att vi hade en bra chans. Det var lite nervigt hos alla och några kunde inte sova så mycket natten innan, men på banan märktes det inte alls. Det var bara mycket glädje. Alla är så bra kompisar, så genom att stötta och peppa varandra hela tiden så kunde de nog känna sig lite mindre nervösa, säger Nils. </p>
<p>Efter att ha besegrat Trollhättan i semifinalen med 3-2 så väntade Spårvägen i finalen. Där skulle mixedmatchen spela en helt avgörande roll. <br />– De hade väldigt duktiga killar och vi hade starka tjejer. Därför kände jag på mig att mixeden skulle bli väldigt viktig. Så när de hade vunnit herrsingeln och herrdubbeln och vi damsingeln och damdubbeln, så var det bara den som återstod. Där blev det en repris från den senaste SM-finalen, men vi lyckades vinna den här gången, vilket var väldigt häftigt och känslosamt, menar Nils. <br />Lugis Felus Ding och Aiwei Sun spelade hem guldet till klubben efter 21-17 i båda seten mot Spårvägens Hilde Sidfalk och Oscar Hyltner. </p>
<p><strong>Vad betyder det här guldet för Lugi BMK? <br /></strong>– Det är otroligt stort och ett tecken på att klubbens pågående förändringsarbete har varit lyckat. Jag har aldrig varit med om något större under mina 15 år i föreningen. Vi lär därför se mer av Lugi i framtiden. Nu är det viktigt att vi inte bara fokuserar på dessa 4-5 spelare som bidrog till guldet, utan fortsätter fostra fler spelare som kan inspireras av den här prestationen. </p>
<p><strong>Hur firar ni guldet? <br /></strong>– På vägen hem stannade vi och åt på spelarnas favoritställe Chop Chop och idag har jag varit ute och köpt några presenter och chokladaskar som alla ska få under träningen när vi fortsätter fira, berättar Nils. </p>
<p>I U15-klassen vann Göteborgs badmintonklubb efter att ha finalbesegrat ett decimerat Kista med 3-1. I Stockholmslaget saknades nämligen en sjuk Felicia Silvennoinen, vilket innebar att laget fick lämna WO i damdubbeln. Utöver den matchen vann GBK både herrsingeln och herrdubbeln tack vare stabila insatser av Viktor Chen och hans vapendragare Felix Bergqvist. Lagets ledare Erik Bojesson var mycket stolt över prestationen. <br />– Självklart så är man jätteglad och det är en fin bekräftelse på att vi gör mycket bra i klubben. En lag-titel är det finaste man kan vinna för det visar att man kan få fram ett större antal duktiga spelare. Finalmatchen blev något enklare för oss tack vare att Kista inte hade fullt lag, men samtidigt är det riktigt bra av spelarna att fixa detta nu när vi var lite favoriter, förklarar Erik. </p>
<p>Under flera år har Erik Bojesson varit med och utvecklat spelarna som utgjorde stommen i guldlaget och han såg redan tidigt att detta skulle kunna bli möjligt. <br />– Jag är inte förvånad över resultatet och har vetat om att de har potentialen att ligga på den här nivån. Nu gäller det verkligen att fortsätta ge de rätt förutsättningar med bra miljöer i såväl klubben som skolan. Så förhoppningsvis kan vi fortsätta bygga inför framtiden och kan nu även glädjas åt att vårt U13-lag tog en bronsmedalj, säger Erik. </p>
<p>Finalen i U17-klassen spelades mellan Täby och Spårvägen. Där var Täby starkast mycket tack vare en gedigen insats av tjejerna Sofia Strömvall, Jenny Tuvesson och Karolina Widberg. Men även genom Christoffer Bomans imponerande skalp mot Spårvägens Filip Swahn i herrsingeln. Täby kunde därmed ta hem både damsingeln, damdubbeln, mixeden och herrsingeln, vilket gav laget vinsten med 4-1. </p>
<p>Vi riktar avslutningsvis ett stort tack till arrangören Spårvägen för ett mycket lyckat lag-mästerskap. </p>
<p> </p>
  
  <div class="text-gray-400"> Publicerad: 2022-05-10</div>
  

    </main>

</body>

</html>