<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vet-EM: Ingen grädde på moset</h1>
  <div class="mb-2 text-xl">I dagens finaler hade Sverige två spelare med. Fredrik Bohlin som överraskat hittills i HS35 och mästerskapsrutinerade Lotten Wengberg i DS60.
  </div>
    <p>Först ut var vår regerande världsmästare Lotten som mötte Jessie Havelaar från Holland. Holländskan tog omedelbart initiativ i första set och Lotten halkade efter några poäng. Hon försökte komma ikapp men holländskan rann istället ifrån och vann enkelt första set med 21-12. I andra set var Lotten med redan från första boll. Ledningen växlade i stort sätt hela det andra setet men vid ställningen 19-19 ryckte holländskan tyvärr och vann två raka poäng samt hela matchen. </p>
<p> </p>
<p><img alt="Lotten på pallen" src="http://iof1.idrottonline.se/link/05cb7226f491452fb9466c5edc85e09c.aspx" /></p>
<p><em>Lotten på pallen</em></p>
<p> </p>
<p>Lite senare var det dags för en av mästerskapens överraskningar Fredrik Bohlin att kliva in på banan. Fredriks motståndare var 1:a seedade Vladyslav Druzhchenko från Ukraina. Fredrik hängde med lite grand i början av första set men sedan ryckte ukrainaren iväg med en 4-5 poäng och den poängdifferensen bestod hela setet ut med resultatet 21-16. I andra tog Vladyslav kommando från första poängen och höll det ända till slutet. Fredrik kom tyvärr aldrigt nära utan det andra setet förlorades med 21-9. Vladysla är riktigt grym, han var egentligen aldrig ens nära att förlora ett set i singel under hela turneringen.</p>
<p> </p>
<p><img alt="Fredrik på pallen" src="http://iof1.idrottonline.se/link/c24e7e2a90414d2987132bbd3a3a0382.aspx" /> </p>
<p><em>Fredrik på pallen</em></p>
<p> </p>
<p>Sammanfattning: Att man nu nästan känner lite besvikelse över utebliven guldmedalj men med 2 silver och 11 brons samt 31 st kvartsfinalplatser är väl ett bevis på vilka fantastiska framgångar som det svenska veteranlandslaget haft de senaste åren. Det stora glädjeämnet är att vi nu får fram spelare i alla ålderskategorier, spelformer och kön ända fram till kvartsfinaler vilket visar den fantastiska bredd som veteranbadminton i Sverige börjar få. </p>
<p> </p>
<p>Nästa år är det två stora internationella mästerskap för oss veteraner. Först ut under våren är Nations Cup den 1-5 juni i Skaeldskör, Danmark. Det är vid Nations Cup vi verkligen ska visa att vi tagit steg framåt i vår bredd. Nyhet för Nations Cup är att det även blir singel. Efter sommaren avgörs Veteran-VM den 21-27 augusti i Richmond, Kanada. </p>
<p> </p>
<p>Länk till finalresultaten: <a href="http://www.tournamentsoftware.com/sport/matches.aspx?id=13386A6B-5F13-456E-A69F-966EE85E7BAB&d=20101002">http://www.tournamentsoftware.com/sport/matches.aspx?id=13386A6B-5F13-456E-A69F-966EE85E7BAB&d=20101002</a> </p>
<p> </p>
<p>/Michael Schwarcz</p>
<p> </p>

  
  <div class="text-gray-400"> Publicerad: 2010-10-03</div>
  

    </main>

</body>

</html>