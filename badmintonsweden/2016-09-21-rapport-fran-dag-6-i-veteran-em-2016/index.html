<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport från dag 6 i Veteran-EM 2016</h1>
  <div class="mb-2 text-xl">Vi samlar alla rapporter från speldagarna under denna nyhet! Här finner du nyheterna från dag 1 och framåt under European Senior Championship 2016 (Veteran-EM) i Podčetrtek, Slovenien.
  </div>
    <p><strong>Rapport från dag 6</strong><b> </b></p>
<p>Sjätte speldagen på EM bjöd spelarna på mycket känslor. Det är ju vattendelaren mellan medalj eller bara en bra placering, eller t.o.m. den efterlängtade finalplatsen för några. Normalt spelas bara semifinaler näst sista dagen, men nu hade de schemalagt i stort sett alla kvartsfinaler i dubbelklasserna på förmiddagen, följt av alla semifinaler på eftermiddagen. Vi hade 24 par med som hoppades på avancemang mot medaljerna. Det blev nog inte riktigt så som alla hoppades…</p>
<p>Summering: Sverige – Europa 12-24, efter 6:e dagen och totalt 158-148. Vi är fortfarande på plus!</p>
<p>Det visar sig inte vara vår morgon alls. Först ut av kvartsfinalerna på fredagen var medaljörerna från EM 2014 i Portugal, Lisbeth Bengtsson/Knut Liland (Norge). Men den här gången fick de inte till det, 9-21, 19-21, mot rörligare tyskar. I mixed +50 stöp även sammarbetet mellan Erik Söderberg och danska Helle Sjörring, men inte utan chans i första set, 19-21, 15-21, mot danskarna Jan Petersen/Helle Blomsterberg. Ett betydligt värre öde drabbade Milan Duvsund/Ann-Charlotte Ryrman i +45, där de vinner första set 22-20, rasar i andra 10-21, men kommer igen starkt och har tre matchbollar i avgörande set, öppet läge vid nät dessutom, slutar tungt med 22-24 till danskarna Jacob Østergaard/Lene Strüwe.</p>
<p>Det följs av samma holmgång i de tre följande mixeddubblarna. I +40 är Mikael Nilsson/Dora Harfman Bromée chanslösa mot Englands Panteney/Jennings, 10-21, 12-21. I +35 faller Daniel Söderström/Katja Wengberg mot fransmännen Engrand/Chanteour, 19-21, 11-21. Även Fredrik Du Hane med tyskan Claudia Vogelsang faller efter en hård dust mot äkta makarna Wanhoff/Wanhoff med 18-21, 17-21. Facit 0-6 efter bara två timmars spel och morgonens mixeddubblar. Det innebär att vi missar medalj i mixed helt, tyvärr.</p>
<p>Tyvärr så blir det ännu tyngre när sista bollen slagits i herrdubbel +65 där Roland Kärvestad och Gösta Söderkvist trots underläge och en bra uppryckning faller efter att ha haft flera klara matchbollar, vinst för istället för danskarna Christian Hansen/Harry Skydsgaard, 21-17, 19-21, 28-26.</p>
<p>Samma berg och dalbana går därefter Curt Ingedahl/Björn Wigardt i +60 när de tappar mot Englands Peter Emtage/Anthony Drury, 21-16, 16-21, 16-21. Följt av en snabb sorti även av Cheddi Liljeström/Christer Forsgren i samma klass, 16-21, 10-21 mot Österikes Farouq och Danmarks Meier.</p>
<p>Samma väg utgång kunde det blivit för Magnus Ericsson/Bengt Mellquist i +55 herrdubbel. Men på något underligt sätt slingrar de sig ur greppet och kan pusta ut efter 21-10, 17-21, 22-20 mot John Molyneux/Ian Purton från England. Skönt med en seger!! Ungefär samtidigt slår även Magnus Nytell/Erik Söderberg i +50 in matchbollen mot tyskarna Horbach/Steger, 21-7, 21-17. På en bana längre bort hade vi hopp även för Pierre Ericsson/Michel Bachtiar, som visat fint spel tidigare. Nu når de tyvärr bara upp till ok spel. Det räcker såklart inte, förlust med 19-21, 15-21 mot danskarna Petersen/Tolman. Surt!</p>
<p>Det blir ändå ett kul avslut på herrdubbelpasset. Pär Lindau med sin holländska partner vinner mot starka engelsmännen Bowker/Nethercott i två raka, 21-14, 21-18. Milan Duvsund/Anders Fisher vinner mot tyskarna Glaschke/Schröder 21-10, 21-16. Stefan Edvardsson/Joakim Nordgren spelar stabilt mot Jyri Alto/Jari Eriksson från Finland, 21-15, 21-16 och så avslutar Mikael Nilsson/Christofer Wiklander med att vända underläge efter första set till säker vinst mot tyskarna Denzer/Freitag, 15-21, 21-13, 21-14.</p>
<p>I +35 så är Ulf Svensson/Joachim Björkå sist ut, de möter starka fransmännen Engrand/Krawczyk. Där går det på tok för fort och de kommer aldrig in i något eget spel, förlust 9-21, 16-21. Lite bättre chans och hopp ger Fredrik Du Hane/Gerben Bruijsstens (Holland) i starten av matchen mot tyskarna Kunkel/Linder, knappa 19-21 i första följs upp att ett bra andra set och tredje set, 21-13, 21-15, vinst och semifinal. Herrdubbelpasset slutar därmed 7-5. Vilket också betyder sju säkrade medaljer för gubbarna.</p>
<p>I de följande två kvartsfinalerna i damdubbel så faller på löpande band både Dora Harfmann Bromée/Åsa Strindlund och Fia Strömgren/Ulla Jark i +40 tungt. Åsa/Dora mot danskarna Rindshöij/Steenberg 21-13, 21-4, Fia/Ulla mot Englands Pataney/Swan 21-4, 21-7.</p>
<p>Därefter i +35 kliver Katja Wengberg/Wendy Fredriksson och Marie le Caranta/Linda Häggman in och gör båda ett bra första set, men tappar sedan kontakten. Katja/Wendy mot Englands 2:a seedade Ledger/Pulley 17-21, 12-21 och Marie och Linda mot slutsegrarna med 18-21, 10-21. Men Sunniva Aminoff och Claudia Vogelsang reparerar lite av skadan och tar sig till semifinal, efter vinst mot engelska Fairey/Harrisson, 21-7, 21-15. Det slutar totalt 1-5 i damdubblarna.</p>
<p>Summerat blev det alltså vinst i 8 av 24 kvartsfinaler under förmiddagen. Dagen före, i singelkvartsfinalerna, blev det vinst i 4 av 9 matcher. Marginellt bättre än i dubbelkategorierna.</p>
<p>SEMIFINALERNA på eftermiddagen inleds med en riktig kamp mellan Lotten Wengberg och tyskan Christa Zeiϐ i +65 damsingel. Lotten börjar med bra rörelse och tar första set 21-16. Men sedan vässar tyskan slagen och pressar Lotten, förlust i de två avslutande seten 16-21, 16-21, men brons till Lotten!</p>
<p>Den följs av en ren svensk semifinal mellan Mikael Nilsson – Ulf Svensson i +40 herrsingel. Där släpper egentligen aldrig Ulf in Micke i matchen, utan han får mest jaga, utan att få utdelning. Uffe till final med 21-13, 21-16. Men en imponerande insatts av båda att ta sig till semifinal! Minst ett silver och ett brons bärgat!</p>
<p>Katja Wengberg gör däremot som mamma Lotten och gör klart för sin motståndare att hon vill ta finalplatsen. Motståndet, Claudia Vogelsang saknar varken rutin eller meriter. Men det stoppar inte Katja från att köra sitt spel och flytta Claudia i djupled, 21-19 i första till Katja. I andra spelar Claudia mer bestämt och stressar Katja till misstag oftare. Men Katja spelar upp sig och får även setboll. Men snöpligt nog är linjerna felplacerade, 21-23 till Claudia. Tredje setet är helt jämnt upp till paus, 11-10. Sedan slutar Katja cleara och Claudia skickar iväg serven snabbt för att stressa fram misstag från Katja. Det fungerar. Flera enkla missar, dropp i nät, eller smash/clear ut direkt på serven. Det rinner iväg till 12-21 och brons till Katja. Lite surt ändå när det var så nära final.</p>
<p>Lika nära final var Bengt Mellqvist/Magnus Ericsson i herrdubbel +55. De tar första set lätt, med 21-7. De följs åt till pausen vid elva i andra set, då danskarna Jepsen/Kruuse rycker till 18-13. Men Bengt och Magnus lyckas hämta upp till 19-20, innan setet förloras med 19-21. I tredje set tar de 3-0 ledning, men tappar och efter 5-5 jagar de och kommer aldrig ikapp efter som närmast 10-11 i paus. Brons blir det efter 16-21 i tredje set.</p>
<p>I nästa svenskmöte, i +50 herrdubbel möts Magnus Nytell/Erik Söderberg och Pär Lindau i par med holländaren Marcel Reitberg. Pär och Marcel får en bra start och leder både med 9-5 och 15-11 innan Magnus och Erik få fart på sitt spel. Då rinner de snabbt iväg till setseger med 21-17. I andra förvandlas underläge 0-3 till 3-3 och sedan är de aldrig hotade, stabil seger i två set efter 21-14. Ett brons till och kanske ett guld?</p>
<p>I +45 hade vi två par i semifinal. Tyvärr kommer aldrig Stefan Edvardsson/Joakim Norgren igång mot Ryssarna Grigoriev/Nazarov, ett par de vann mot i EM finalen för fyra år sedan i Bulgarien. Nu var ryssarna för stabila i både offensiv och defensiv, förlust 14-21, 11-21. Men ett brons bärgat. Det kunde blivit ett brons till för Milan Duvsund/Anders Fisher mot döva multimedaljören från tidigare EM och VM, Rajeev Bagga från England, i par med holländaren Arjan Regtian. Tapp i första 16-21. Men sedan börjar de hitta sin offensiv, men är ändå riktigt illa ute i andra, där de tappar 18-13 till 19-20. Det blir 20-20 och efter ytterligare två tappade setbollar kniper de setet med 24-22. Dålig start på tredje, men efter kvittering 5-5 är det mer kontrollerat. Finalplatsen säkras med 21-18 i tredje.</p>
<p>I herrdubbel +40 gör Mikael Nilsson/Christofer Nilsson sin helt klart bästa match under turneringen. Ändå hänger de inte med mot förre världsspelaren Nick Pointing (50 år nu), som vunnit bl.a All England i mixed på 90-talet, i par med tio år yngre Daniel Plant, båda från England. Förlust med 21-16, 21-17 och ännu ett brons för Mikael den här dagen.</p>
<p>Två set blir det även för Claudia Vogelsang (Tyskland) och vår egen Sunniva Aminoff i damdubbel +35. Men två extremt tajta set och två extremt frustrerade spelare. De hade 7-4, 14-12 och även setboll i första 20-19 och kvitterar 21-21, innan de tappar. I andra har de hela 20-15, men tappar till 20-21, kvitterar både 21-21 och 22-22 innan förlusten fastställs 21-23, 22-24 mot fransyskorna Chanteur/Gomes. Spännande, men så tungt att se. Det bronset kändes inte lika kul just då.</p>
<p>I sista semifinalen med svenskt deltagande, i +35 herrdubbel får vi åter igen kastas mellan hopp och förtvivlan. Fredrik Du Hane och holländska Gerben Bruijnsten tar första 21-19 efter ett litet ryck vid 13 lika, men fransmännen Engrand/Krawczyk, (som Ulf Svensson/Joakim Björkå förlorade mot i kvarten), kommer ikapp 18-18 innan Fredrik och Gerben kan knipa setet 21-19. Sedan tar energin slut. Framförallt Xavier Engrand spelar upp sig, med fantasi och speed vinner fransmännen de två sista seten 21-13, 21-14. Brons nio är en realitet.</p>
<p>Det innebär att Sverige har fyra finaler och chanser till guld. Realistiska chanser i alla fall tre av dem som jag bedömer. Förra EM:et i Portugal tog vi ett guld. Nu kan det bli fler!!</p>
<p>Följ oss på livestream, eller livescore. Länkar nedan.</p>
<p><b>Svenska medaljörer Veteran-EM 2016, efter spelade semifinaler:</b></p>
<p><span style="text-decoration: underline;">Brons</span></p>
<p>Damsingel +35 – Katja Wengberg</p>
<p>Damdubbel +35 – Sunniva Aminoff/Claudia Vogelsang (Tyskland)</p>
<p>Herrdubbel +35 – Fredrik Du Hane/Gerben Bruijstens</p>
<p>Herrsingel +40 – Mikael Nilsson</p>
<p>Herrdubbel +40 Mikael Nilsson/Christofer Wiklander</p>
<p>Herrdubbel +45 – Stefan Edvardsson/Joakim Nordgren</p>
<p>Herrdubbel +50 – Pär Lindau/Marcel Reitberg (Holland)</p>
<p>Herrdubbel +55 – Magnus Ericsson/Bengt Mellkvist</p>
<p>Damsingel +65 - Lieselotte Wengberg</p>
<p><b>LÄNKAR:</b></p>
<p><b>* Lottning och resultat: med länk till livescore: </b><a href="http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643">http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643</a></p>
<p>På datorn kommer man åt bana 1-6 i livestreamingen, men på mobil och padda bara bana 1, om man inte går på direktlänkarna nedan.</p>
<p><b>* Livestreaming dag 6, med några kvarts- och alla semifinalerna (23/9): </b></p>
<p>Bana 1: <a href="https://www.youtube.com/watch?v=aWMWGC4QHz0&feature=youtu.be">https://www.youtube.com/watch?v=aWMWGC4QHz0&feature=youtu.be</a></p>
<p>Bana 2: <a href="https://www.youtube.com/watch?v=IWwDlB_LMcs&feature=youtu.be">https://www.youtube.com/watch?v=IWwDlB_LMcs&feature=youtu.be</a></p>
<p>Bana 3: <a href="https://www.youtube.com/watch?v=M_FEyktJfao&feature=youtu.be">https://www.youtube.com/watch?v=M_FEyktJfao&feature=youtu.be</a></p>
<p>Bana 4: <a href="https://www.youtube.com/watch?v=bdq0nAgvx44&feature=youtu.be">https://www.youtube.com/watch?v=bdq0nAgvx44&feature=youtu.be</a></p>
<p>Bana 5: <a href="https://www.youtube.com/watch?v=EZ24jDkK7kc&feature=youtu.be">https://www.youtube.com/watch?v=EZ24jDkK7kc&feature=youtu.be</a></p>
<p>Bana 6: <a href="https://www.youtube.com/watch?v=MrRF3FY5vv8&feature=youtu.be">https://www.youtube.com/watch?v=MrRF3FY5vv8&feature=youtu.be</a></p>
<p> </p>
<p><strong>Rapport dag 5</strong></p>
<p>Femte speldagen fullkomligt exploderade i jämna matcher. Några studsade in och några ut. Så små marginaler mellan vinst och förlust ibland att det borde kunna finnas två segrare. Under dagen spelades det en del 8-delsfinaler i de stora dubbelklasserna, men även 13 kvartsfinaler, vilket redan nu gav utfall med ett antal medaljer för Sverige. Vi säkrade faktiskt även en finalplats…</p>
<p>Summering dag fem: Sverige – Europa 24-24. Efter fem dagar, 146-124. Fortfarande plus!!</p>
<p>Torsdagen inleddes, som flera andra dagar med mixedmatcher. Först ut och var Stefan Ohrås/Ewa Carlander i +65. Ett säkert första set 21-10 och danskarna Kiorboe/Langhorn hade inget att komma med. Sedan vaknar danskarna och matchen förändras. Tungt tapp med 20-22, 16-21 i de två avslutande seten. Samma öde gick Stefan Edvardsson/Marina Kårström i +45, men där var de med in i det sista, 17-21, 21-17, 19-21, mot tyska Landwehr/Hemmer. I samma klass vände däremot Milan Duvsund/Ann-Charlott Ryrman det till sin fördel med 21-15, 18-21, 21-18, mot estländarna Veede/Velga. Skönt. Trollet bortskrämt hoppades vi. Speciellt efter en bra start i +40 för Ulf Svensson/Marie Svedell, 21-19 i första, men sedan var åter slumpen där till vår nackdel 18-21, 22-24, mot fransmännen Bernabe/Thomas. Förargligt!</p>
<p>Mycket roligare blev det när Mikael Nilsson/Dora Harfman Bromée i +40 gick in och blåste bort tyska Denzer/Hockemeyer med 21-12, 21-10. Skönt att se! Medaljhopp? Erik Söderberg i par med danskan Helle Sjörring hakade på den trenden i +50 och säkrade sin kvartsfinal med 23-21, 21-12. Men sedan var vi tillbaka igen. I samma klass stupade Magnus Nytell i par med holländskan Grace Kakiay, mot engelska Nethercott/Walker 21-19, 17-21, 22-24. Därpå följde ytterligare tre tunga förluster för svenskar i mixed, innan Daniel Söderström/Katja Wengberg i +35 vände trenden och vann 21-16, 25-23, mot Englands Troke/Taylor. I +35 var Fredrik Du Hane/Claudia Vogelsang däremot stabila mot polackerna Grabe/Sprednicka, 21-14, 21-13. Medalj för dem?</p>
<p>När herrdubblarna började fortsatte balansgången. Bra spel och bra match med kamp blev det för +65 gubbarna Stefan Ohrås/Benny Josgård, men vinst? Nä, såklart inte. 20-22, 17-21, till danska Dabelsteen/Kiorboe. Med principen varannan in varannan ut säkrade däremot Roland Kärvestad/Gösta Söderkvist segern med 21-19, 21-11. Fint spel! Även Ewa Carlander och Engelskan Val O´Niel såg starka ut, 21-14, 21-13 mot danska Andreasen/Langhorn. Medaljhopp?</p>
<p>Sedan rasade tre svenskar ut i sina kvartsfinaler i herrsingel. I +50 Bengt Mellqvist mot ryssen Alexander Kurochkin, 16-21, 18-21. I +45 Joakim Nordgren mot tysken Ronald Glaschke 13-21, 18-21 och samtidigt en uppgiven Magnus Gustafsson mot maskinen Jyri Alto, 9-21, 3-21.</p>
<p>Men som tidigare under dagen var det Mikael Nilsson som gick in och vände mungiporna uppåt. Imponerande kontrollerat spel mot andra seedade Carl Jennings, England. Aldrig någon fara i första set. Lite jämnare till pausen i andra, men sedan drog Micke ifrån igen, 21-10, 21-13. De möttes även i VM förra året och även då vann Mikael, med då i tre set. Ulf Svensson hade ungefär samma matchförlopp mot sin belgare, Steven Verbruggen, seger 21-12, 21-18. Nu möts kompisarna Mikael och Ulf i semifinal, så vi har alltså redan säkrat en svensk final i +40 klassen! Gött med två medaljer!</p>
<p>I de följande herrdubblarna i +60, vann både Christer Forsgren/Cheddi Liljeström och Curt Ingedahl/Björn Wigardt enkla segrar i två set. Medalj för herrarna? I samma klass kunde vi fått tre par till kvarten om bara Bengt Randström och Denis Cleary, England, haft lite mer tur och fokus mot meriterade engelska paret Emptage/Drury, förlust 14-21, 21-19, 15-21.</p>
<p>I herrsingel +50 var tyvärr Magnus Nytell chanslös i sin kvartsfinal mot första seedade Heiki Väisinen, Finland, 10-21, 12-21. Allt annat än chanslös var Katja Wengberg i +35 damsingel, kross mot finskan Marjaana Sorokin i kvarten, 21-4, 21-8. Minst brons där nu! Medaljen slank däremot ur händerna på Stefan Ohrås i +65 när han åter ställdes mot danska Per Dabelsteen, 21-10, 19-21, 15-21. Andra set skulle varit Stefans!!! Surt! Åter revansch för Sverige när Lieselotte Wengberg vann mot tyskan Carolin Krüll med 21-19, 21-9. I samma mönster följde Bengt Mellqvist/Magnus Ericson i +55 herrdubbel, seger med 24-22, 21-9, mot tyskarna Frey/Reuther. Medaljhopp?</p>
<p>I samma ålder, +55, fick vi ännu en gång dramatik på högsta nivå när Kerstin Kristoffersson i par med holländskan Maureen Kleijwegt-Oskam föll mot danska Bach/Skjøt, 22-20, 21-13, 21-23. Varför?!!! Samma öde gick sedan Magnus Gustafsson/Mika Eriksson i +45 mot tyskarna Glaschke/Schröder, minsta möjliga marginal i både andra och tredje set, 16-21, 22-20 och 19-21, efter att ledningen tappades precis på slutet. Sedan vände däremot Stefan Edvardsson/Joakim Nordgren i +45 åter till det positiva, seger 21-15, 24-22, efter darr i andra. Säkerheten själva och väldigt imponerande var däremot Milan Duvsund/Anders Fisher, 21-14, 21-6 mot danska Lykke/Christensen. Tar inte de medalj äter jag upp min hatt, om jag haft någon…</p>
<p>Vid åtta tiden var det dags för Mikael Nilsson att kliva in på banan igen. *Say-no-more*. Självklart seger igen, nu i herrdubbel med Christofer Wiklander i +40, lätt seger mot belgarna Van den Brande/Yu Hin, 21-13, 21-11. Nästan lika starka var Åsa Strindlund/Dora Harfman Bromée mot fransyskorna Charbonnier/Ferrand, 21-16, 21-17. Kan de ta medalj? Ulla Jark/Fia Strömgren fick WO till sin kvartsfinal. Skönt med vila. Någon vila blev det däremot inte för våra två kvartsfinalister i +60 herrsingel. Utslagna båda två tyvärr. Christer mot starka 1:a seedade ryssen Vladimir Koloskov, 15-21, 16-21. Inte utan chans och ändå bra spel. Cheddi Liljeström hade det svårare mot stora dansken Karsten Meijer 15-21, 8-21.</p>
<p>I herrdubbel +50 hade vi fyra par med chans till kvartsfinal, tre tog chansen. Först föll Anders Persson/Nils Carlson mot starka engelsmännen Nethercott/Bowker. Men Pierre Ericsson/Michele Bachtiar visade kyla mot tyska Bushbeck/Huber, 21-11, 23-21. Skönt med medgång igen. Sedan imponerade Erik Söderberg/Magnus Nytell stort mot Faas (Holland) och Trevor (England), säkert 21-11, 21-14. Även Pär Lindau/Marcel Reitberg, från Holland, var stabila mot ett bra tjeckiskt par, Kamaryt/Krais, seger 21-14, 21-13. Medalj för de herrarna kanske?</p>
<p>I dagens två sista svenskmatcher i +35 herrdubbel, vid 22-tiden på kvällen, var det ingen som lämnade hallen uttråkad precis. Först krånglade sig Fredrik du Hane och holländaren Gerben Bjuinstens fram till seger mot fransmännen Bourbon/Wasylyk, med 21-19, 21-12. Men inte helt stabilt. I andra matchen bjöd Ulf Svensson/Joachim Björkå på show och berg och dalbana de lux, när det till slut slog ut ryssarna Degtyarev/Igoshin och tog sig till kvartsfinal med minsta möjliga marginal, 23-25, 21-18, 21-19. På matchbollen kastade sig först den ena ryssen efter en boll och sedan den andra efter nästa. Båda blev liggande och Joachim kunde sänka sista smashen i golvet mellan de utslagna ryssarna. Makalös avslutning på dagen! Inte utan att man kände sig lite utmattad mentalt.</p>
<p>Totalt spelades alltså 13 kvartsfinaler med svenskar under torsdagen, men endast vinst i fyra av dem och klara för semifinaler. Under fredagen har vi nu ytterligare 22 kvartsfinaler, med hopp om medalj. Därefter blir det semifinaler i alla klasser. Under lördagen spelas alla finalerna. En säkrad så här långt.</p>
<p>Följ oss på livestream, eller livescore. Länkar nedan.</p>
<p><b>* Lottning och resultat: med länk till livescore: </b><a href="http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643">http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643</a></p>
<p>På datorn kommer man åt bana 1-6 i livestreamingen, men på mobil och padda bara bana 1, om man inte går på direktlänkarna nedan.</p>
<p><b>* Livestreaming dag 5, med några 8-dels och de flesta kvartsfinalerna (22/9): </b></p>
<p>Bana 1: <a href="https://www.youtube.com/watch?v=g7BviBoAGaM&feature=youtu.be">https://www.youtube.com/watch?v=g7BviBoAGaM&feature=youtu.be</a></p>
<p>Bana 2: <a href="https://www.youtube.com/watch?v=exeeLKqE3Ns&feature=youtu.be">https://www.youtube.com/watch?v=exeeLKqE3Ns&feature=youtu.be</a></p>
<p>Bana 3: <a href="https://www.youtube.com/watch?v=0iHTMdj96kw&feature=youtu.be">https://www.youtube.com/watch?v=0iHTMdj96kw&feature=youtu.be</a></p>
<p>Bana 4: <a href="https://www.youtube.com/watch?v=D9lZI_Unsr4&feature=youtu.be">https://www.youtube.com/watch?v=D9lZI_Unsr4&feature=youtu.be</a></p>
<p>Bana 5: <a href="https://www.youtube.com/watch?v=Ln485EpILKI&feature=youtu.be">https://www.youtube.com/watch?v=Ln485EpILKI&feature=youtu.be</a></p>
<p>Bana 6: <a href="https://www.youtube.com/watch?v=R6nZSZ6_x3A&feature=youtu.be">https://www.youtube.com/watch?v=R6nZSZ6_x3A&feature=youtu.be</a></p>
<p> </p>
<p><b>* Livestreaming dag 6, med några kvarts- och alla semifinalerna (23/9): </b></p>
<p>Bana 1: <a href="https://www.youtube.com/watch?v=aWMWGC4QHz0&feature=youtu.be">https://www.youtube.com/watch?v=aWMWGC4QHz0&feature=youtu.be</a></p>
<p>Bana 2: <a href="https://www.youtube.com/watch?v=IWwDlB_LMcs&feature=youtu.be">https://www.youtube.com/watch?v=IWwDlB_LMcs&feature=youtu.be</a></p>
<p>Bana 3: <a href="https://www.youtube.com/watch?v=M_FEyktJfao&feature=youtu.be">https://www.youtube.com/watch?v=M_FEyktJfao&feature=youtu.be</a></p>
<p>Bana 4: <a href="https://www.youtube.com/watch?v=bdq0nAgvx44&feature=youtu.be">https://www.youtube.com/watch?v=bdq0nAgvx44&feature=youtu.be</a></p>
<p>Bana 5: <a href="https://www.youtube.com/watch?v=EZ24jDkK7kc&feature=youtu.be">https://www.youtube.com/watch?v=EZ24jDkK7kc&feature=youtu.be</a></p>
<p>Bana 6: <a href="https://www.youtube.com/watch?v=MrRF3FY5vv8&feature=youtu.be">https://www.youtube.com/watch?v=MrRF3FY5vv8&feature=youtu.be</a></p>
<p> </p>
<p><strong>Rapport dag 4</strong></p>
<p>Fjärde speldagen blev en riktigt bra dag för Sverige. Både sett ur utfallet och att vi fick se kanonmatcher med spänning och mycket känslor, även om de till slut blev några förluster. Under onsdagen spelades alla resterande 16-dels och flera 8-delsfinaler. Nu börjar det bli riktigt bra badminton och vi fick se mängder med kul matcher, både med svenskar och av andra nationers topspelare.</p>
<p>Summering dag fyra: Sverige – Europa 28-23. Efter fyra dagar totalt fortfarande fler vunna än förlorade, 122-100.</p>
<p>Dagen började med flera bra herrdubblar i +40 och +45. Starka Milan Duvsund/Anders Fisher visar att de definitivt är medaljsugna, klar vinst igen, nu mot två från Ukraina 21-5, 21-5. Enda plumpen i 45 var Erik Ferenius/Stefan Grahn, som föll mot danska Brian Juhl och irländska Mark Topping (fd. internationell toppspelare), 15-21, 16-21. Jonny Nilsson/Staffan Thorsén spelar bra, men tappar i tre set. Samma öde kunde Mikael Nilsson/Christofer Wiklander gått, men de lyckades krångla sig ur en svängig och nervös match mot tjeckerna Jiracek/Koudelka, 21-11, 15-21, 21-19.</p>
<p>I följande damdubblar fick vi se två starka insattser av både Sunniva Aminoff/Claudia Vogelsang och Katja Wengberg/Wendy Fredriksson i +35. Båda kan gå långt. Medalj?</p>
<p>I +35 HD bestämde sig Ulf Svensson/Joakim Björkå till slut för att de ville spela en runda till, vinst mot bra österikare, 20-22, 21-9, 21-18. Fredrik Du Hane och sin holländska partner vann mer kontrollerat.</p>
<p>Ett annat samarbete över nationsgränserna som åter visade sig fungera var i mixed +70 där Norrmannen Knut Liland och Lisbeth Bengtsson imponerade med en seger mot starka engelska paret Whalebone/Goodal. Kan det bli medalj igen, som i Portugal för två år sedan?</p>
<p>I +50 herrdubbel visade alla våra par styrka! Pierre ericsson/Michel Bachtiar gjorde en stark insatts mot ryssarna Pikunov/Polikanov, 21-19, 21-13. Erik Söderberg/Magnus Nytell ser farliga ut. Medalj? Även Pär Lindau och holländaren Reitberg imponerar!</p>
<p>I herrsingel +60 bjöd Christer Forsgren på dramatik och var riktigt illa ute mot dansken Krogh Mortensen, hade han inte tagit första set med 22-20 kunde det gått illa. Han tappade onödigt lätt andra med 14-21. Men fokuserade mot den allt tröttare dansken och knöt ihop det till seger 21-12. Även Cheddi Liljeström är vidare i samma klass. Stefan Ohrås fick en tacksam WO mot Graham Holt i +65.</p>
<p>Sedan fick vi se en överaskad *?!* Fia Strömgren i DS+40 ta första set med 21-18 mot första sedade och regerande dubbla världs- och europamästaren i +35, engelskan Rebecca Pantaney. Men den kraftansträngningen tog ut sin rätt och Rebecca spelade smartare ju längre matchen gick. Fia´s felprocent blev då för hög, förlust med 14-21, 7-21 i de avslutande seten. Däremot fick Mikael Nilsson i +40 HS gå hela vägen mot meriterade dansken Carsten Loesch. Superrätt taktik och ett kontrolerat spel där Micke aldrig gjorde något förivrat. Grymt bra och vinst 21-14, 22-20! Medaljkandidat? Även Katja Wengberg tog chansen och slog ut semiseedade fransyskan Aureile Martin, med 21-11, 17-21, 21-15, efter bestämt spel i tredje set. Starkt!!</p>
<p>I +35 HS kämpade Joachim Björkå frenetiskt och respektlöst mot tidigare medaljören dansken Morten Eilby Rasmussen, 14-21, 23-21, 12-21. Lite för tajta marginaler i tredje tyvärr. Publikmatch!! Speciellt andra setet var kul att se. Mycket fina bollar av två offensiva spelare.</p>
<p>Att Milan Duvsund är i form såg vi även i mixed +45. Där han och Ann-Charlotte Ryrman slog ut starka engelska Wood/Gilliard med klara 21-14, 21-14. Medalj här?</p>
<p>Bengt Mellqvist i HS+55 behöver nog en valium i nästa match. Nervöst första set mot dansken John Wohlert 20-22. Men sedan släppte anspänningen och han vann enkelt 21-12, 21-7. Någon lugnande medicin behövde däremot inte jag, Magnus Gustafsson i HS+45. Ännu en enkel seger och klar för kvartsfinal, efter som vanligt kontrollerat spel mot norrmannen Neuman Majid 21-10, 21-15. Även Joakim Nordgren i samma klass såg ut att kunna kontrollera sitt spel, även om han tappade andra set mot starka Schweizaren Philiph Kurtz, 21-19, 20-22, 21-12. Erik Ferenius tappar i tre set mot en seedad bra tysk, Sven Landhwehr, 18-21, 21-17, 11-21. Även Stefan Edvardsson föll i en jämn match som bjöd på parodi och stor irritation. På tre av banorna (7-9) är takhöjden något lägre och arrangörerna har sagt att allt i taket går om. Så vi fick se tennisregler när Stefan servade. En första serve i taket och sedan en andra serve något lägre och då tyvärr lite för kort. Frustrationen rök ur öronen på Stefan. Förlust mot ryssen Vadim Nazarov 18-21, 21-23. Setbollar i andra till Stefan…. Hur hade den matchen slutat om den gått på en annan bana? Vi får aldrig veta.</p>
<p>Nästan lika förvirrat blev det i HS+50 när Pär Lindau spelade mot dansken Søren Ølund. Förslust 16-21 i första. Men dansken började ta sig för armen och nacken i mitten av andra set och såg märkbart påverkad ut. Tyvärr var Pärs felprocent på tok för hög och dansken fick flera gratispoäng. Vid 15-20 kan dansken inte greppa racketen längre och läkarna kom in på banan och försökte få ordning på nacken. Efter ett avbrott på fem minuter kom de igång igen. Bra fokus och lite mer tur för Pär och han var ikapp, 20-20 lika. Sedan 21-20 till Søren, men snabbt 21-21. Sedan kommer två riktigt oturliga bollar och dansken sträcker armarna i luften, märkbart tagen, 23-21. Så nära…</p>
<p>Avslutningsvis får vi se en pigg Magnus Nytell vinna mot en fd internationell toppspelare, Mark Topping från Irland får ge sig med 19-21, 21-16, 21-15. Magnus Ledde med 11-1 i första set, som han tappar då Topping spelade 100% offensiv. Men orken tröt. Ny medaljkandidat i Nytell?</p>
<p>Fredagen kan bli riktigt rolig! Nu kan medaljerna trilla in. Vilka får vi se i semi- och senare finalerna? Följ oss på livestream, eller livescore. Länkar nedan.</p>
<p>/Magnus Gustafsson, Team Manager, Veteran</p>
<p>Länkar:</p>
<p><b>* Lottning och resultat: med länk till livescore: </b><a href="http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643">http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643</a></p>
<p>På datorn kommer man åt bana 1-6 i livestreamingen, men på mobil och padda bara bana 1, om man inte går på direktlänkarna nedan.</p>
<p><b>* Livestreaming från bana 1-6 DAG 4 (21/9):</b></p>
<p>Bana 1: <a href="https://www.youtube.com/watch?v=2-BFPANPEAY&feature=youtu.be">https://www.youtube.com/watch?v=2-BFPANPEAY&feature=youtu.be</a></p>
<p>Bana 2: <a href="https://www.youtube.com/watch?v=xp9ccH5jzoM&feature=youtu.be">https://www.youtube.com/watch?v=xp9ccH5jzoM&feature=youtu.be</a></p>
<p>Bana 3: <a href="https://www.youtube.com/watch?v=DezmO5VTYL4&feature=youtu.be">https://www.youtube.com/watch?v=DezmO5VTYL4&feature=youtu.be</a></p>
<p>Bana 4: <a href="https://www.youtube.com/watch?v=xYSsx9lu8eU&feature=youtu.be">https://www.youtube.com/watch?v=xYSsx9lu8eU&feature=youtu.be</a></p>
<p>Bana 5: <a href="https://www.youtube.com/watch?v=f3JOlV25Z3U&feature=youtu.be">https://www.youtube.com/watch?v=f3JOlV25Z3U&feature=youtu.be</a></p>
<p>Bana 6: <a href="https://www.youtube.com/watch?v=eL_6eiTGJ5Y&feature=youtu.be">https://www.youtube.com/watch?v=eL_6eiTGJ5Y&feature=youtu.be</a></p>
<p> </p>
<p><b>* Livestreaming dag 5 kvartsfinalerna (22/9):</b></p>
<p>Bana 1: <a href="https://www.youtube.com/watch?v=g7BviBoAGaM&feature=youtu.be">https://www.youtube.com/watch?v=g7BviBoAGaM&feature=youtu.be</a></p>
<p>Bana 2: <a href="https://www.youtube.com/watch?v=exeeLKqE3Ns&feature=youtu.be">https://www.youtube.com/watch?v=exeeLKqE3Ns&feature=youtu.be</a></p>
<p>Bana 3: <a href="https://www.youtube.com/watch?v=0iHTMdj96kw&feature=youtu.be">https://www.youtube.com/watch?v=0iHTMdj96kw&feature=youtu.be</a></p>
<p>Bana 4: <a href="https://www.youtube.com/watch?v=D9lZI_Unsr4&feature=youtu.be">https://www.youtube.com/watch?v=D9lZI_Unsr4&feature=youtu.be</a></p>
<p>Bana 5: <a href="https://www.youtube.com/watch?v=Ln485EpILKI&feature=youtu.be">https://www.youtube.com/watch?v=Ln485EpILKI&feature=youtu.be</a></p>
<p>Bana 6: <a href="https://www.youtube.com/watch?v=R6nZSZ6_x3A&feature=youtu.be">https://www.youtube.com/watch?v=R6nZSZ6_x3A&feature=youtu.be</a></p>
<p><strong>RAPPORT DAG 3 </strong></p>
<p>Tredje speldagen, då har alla gått in i tävlingen, även i de mindre klasserna, eller seedade spelare som stått över inledande omgångar. Nu är motståndet tuffare och vi fick också se fler jämna matcher, vilket satte tryck på tidschemat direkt, liksom på vår statistik.</p>
<p>Summering efter dag tre: Sverige – Europa 29-29, (efter tre dagar totalt 94-77).</p>
<p>Tisdagen inleddes med mixeddubblar. Samarbetena med andra nationer funkade bäst, Erik Söderberg/Helle Sjörring (Danmark) och Magnus Nytell/Grace Kakiay i +50, Fredrik Du Hane/Claudia Vogelsang (Tyskland), som slog Österrikare och Sunniva Aminoff/Morten Eilby Rasmussen (Danmark) som vann mot Schweizare, alla de vann lätt och visar att de kan ta sig till medaljstriden. Om de rysk svenska paren Sara Rehnström/Sergey Igoshin och Linda Häggman/Andrey Degtyarev når så långt som medalj återstår att se. De senare slog ut Svenskarna Edvin Dabbaghyan/Marie Le Carranta i en knallhård fajt som slutade 21-16, 22-24, 29-28. Men det finns fortfarande hopp även för helsvenska paret Mikael Nilsson/Dora Harfman Bromée, som vann mot Schweizare och i +35 för Joachim Björkå/Wendy Fredriksson, som slog italienare. Samt Daniel Söderström/Katja Wengberg som slog tyskar. Dagens bästa mixed var nog ändå den mellan Anders Fisher/Cecilia Närfors och finska Jesper von Hertzen/Marjaana Sorokin, som tyvärr förlorades med minsta möjliga marginal 21-16, 15-21, 21-23.</p>
<p>Vid lunchtid klev herrsingelspelarna in och där imponerade Erik Ferenius genom att slå ut seedade estländaren Einar Veede, med 21-18, 21-17. I övrigt gjorde våra seedade svenskar sitt jobb, medan de andra herrarna fick spela sin sista match. Klara vinster och klara förluster. I de följande damsinglarna blev det desto mer fight. Både Maria Jönsson, som vann med 19-21, 21-17, 21-16 mot en fransyska , och Ann-Charlotte Ryrman som vann 26-28, 21-10, 21-15 mot en rumänska, visade att det går att vända underlägen.</p>
<p>Senare på eftermiddagen fajtade +55 gubbarna vidare, men utan att få med sig segern. Men en guldstjärna till Torbjörn Andersson som pressade seedade Holländaren Rick Paap till tre set, 21-17, 14-21, 16-21. Två guldstjärnor får gå till debutanten Gösta Söderqvist som pressade dansken Harry Skyddsgard ännu hårdare, men även där förlust 21-23, 21-19, 17-21. Även Nils Carlson gör en mer än godkänd insatts, genom att faktiskt ta första set 21-19 mot första seedade Heiki Väisänen….MEN! Nejdå, setbollen som var klart ute dömdes let sedan linjedomaren gjorde tecken att han inte såg bollen. Då blev det istället 20-20 och sedan settet till Heiki med 24-22. Därefter gick luften ur Nils som tappade 10-21 i andra. Hade annars varit intressant att se hur det slutat om han fått första set?</p>
<p>De största leendena kom annars på kvällen efter att Mikael Nilsson vände ett underläge i sin match i +40 mot tysken Patric Freitag, 17-21, 21-14, 21-14. Medaljhopp tändes nog också för Magnus Ericsson/Bengt Mellqvist som vann enkelt mot schweizare.</p>
<p>På onsdagen spelas nu flera åtondelsfinaler och vi börjar närma oss fajten om medaljerna. Jag har hittills inte gjort någon spådom om utfallet. Väntar nog med det tills imorgon. Mycket nya spelare i alla åldersklasser gör det mer oförutsägbart än vanligt. Något som de dubbla kvoterna spelare bidragit med. Bredden har ökat även i toppen helt enkelt.</p>
<p><span style="text-decoration: underline;"><strong>Länkar:</strong></span><br />* Lottning och resultat: med länk till livescore: <a href="http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643">http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643</a></p>
<p>På datorn kommer man åt bana 1-6 i livestreamingen, men på mobil och padda bara bana 1, om man inte går på direktlänkarna nedan.</p>
<p><span style="text-decoration: underline;"><strong>Andra speldagen</strong></span></p>
<p>Andra speldagen bjöd på fler matcher med nerv och dramatik. Nu fick vi även se några fler riktigt bra insatser, men även såklart några tuffare motgångar. I stort sett alla svenska spelare har nu kommit igång och de inledande omgångarna är spelade i alla klasser. I några, som herrsingel i de tre yngsta klasserna, är vi till och med framme i omgång 3.</p>
<p>Summering efter dag två: Sverige – Europa 35-20, (efter två dagar 65-48).</p>
<p>Måndagen inleddes med herrdubblar för +60 och +65, där fyra av sju av våra par gick vidare. Mest imponerade Gösta Söderqvist/Roland Kärvestad i +65 som slog engelsmännen Sellick/Smethhurst med klara 21-15, 21-6. En riktigt bra insats, som kunde slutat bättre, gjorde Carina Kruseborn/Lotten Wengberg mot danskarna Jena Andreasen/Ilse Langhorn, där de vann första set lätt, men sedan fick kämpa desto mer i de två avslutande seten, förlust tyvärr 21-7, 18-21, 19-21.</p>
<p>Vid Lunch drog damdubblar i de yngre klasserna igång och bjöd på både bra spel och dramatik. Kul att se både Ulla Jark/Fia Strömgren (+40) vända och vinna 15-21, 21-16, 21-18 mot fransyskor och Dora Harfman Bromée/Åsa Strindlund (+40) komma igen mot österrikiskor 21-18, 18-21, 21-13. Samtidigt fick vi se en match mellan två engelskor och ett tyskt/danskt par gå ända till 30-29 i tredje set. Jubel i hallen och fem minuter med spänningar i luften.</p>
<p>En som haft en tung start på EM och nu är ute är Mikael Tornemo, som dag ett åkte ut i jämna matcher i både singel och mixed och nu i par med sin inhoppade fransman i dubbel åkte dit mot finnar i en svängig match, 19-21, 21-7, 22-24 i +45. Desto roligare att se när Per Lindau slog ut 5/8 seedade Laszlo Kovacs 21-14, 21-11 i HS+50. Debuterande Per-Åke Johansson gjorde likadant och slog ut 9/16 seedade dansken Jean Christensen, starkt!</p>
<p>Kvällen bjöd sedan på mest väntade segrar i herrsingel +45 bl.a. Enda plumpen där blev för Stefan Grahn, som föll mot en fransman stöttad av högre makter, Jean-Frederic Massias, 11-21, 21-16, 13-21. Men det kompenserades av att de båda debutanterna Krister Drake och Staffan Thorsén båda fick vinna även sina andra singlar i +45. Bra jobbat!</p>
<p><span style="text-decoration: underline;"><strong>Länkar:</strong></span></p>
<p>* Lottning och resultat: med länk till livescore: <a href="http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643">http://bwf.tournamentsoftware.com/sport/tournament.aspx?id=9C76B2C6-7AE0-4384-9851-5DC11D2B4643</a></p>
<p>På datorn kommer man åt bana 1-6 i livestreamingen, men på mobil och padda bara bana 1, om man inte går på direktlänkar, som jag lagt på dag 3 nu.</p>
<p>* Livestreaming från bana 1-6 DAG 1 (18/9): https://www.youtube.com/watch?v=TrPLo1tA6Mc</p>
<p> * Livestreaming från bana 1-6 DAG 2 (19/9): <a href="https://www.youtube.com/watch?v=ujXyL2a_0pE">https://www.youtube.com/watch?v=ujXyL2a_0pE</a></p>
<p>* Livestreaming från bana 1-6 DAG 3 (20/9):</p>
<p>Bana 1: <a href="https://www.youtube.com/watch?v=dG2ZkL0QOkA&feature=youtu.be">https://www.youtube.com/watch?v=dG2ZkL0QOkA&feature=youtu.be</a></p>
<p>Bana 2: <a href="https://www.youtube.com/watch?v=RWXn1kmXARY&feature=youtu.be">https://www.youtube.com/watch?v=RWXn1kmXARY&feature=youtu.be</a></p>
<p>Bana 3: <a href="https://www.youtube.com/watch?v=LAH5KmgFocE&feature=youtu.be">https://www.youtube.com/watch?v=LAH5KmgFocE&feature=youtu.be</a></p>
<p>Bana 4: <a href="https://www.youtube.com/watch?v=4GRNK9EH4yc&feature=youtu.be">https://www.youtube.com/watch?v=4GRNK9EH4yc&feature=youtu.be</a></p>
<p>Bana 5: <a href="https://www.youtube.com/watch?v=esTmhXEwJlw&feature=youtu.be">https://www.youtube.com/watch?v=esTmhXEwJlw&feature=youtu.be</a></p>
<p>Bana 6: <a href="https://www.youtube.com/watch?v=wwHO6OQ-38Y&feature=youtu.be">https://www.youtube.com/watch?v=wwHO6OQ-38Y&feature=youtu.be</a></p>
<p><strong>Första dagen</strong></p>
<p>Sverige har den här gången en trupp på 88 spelare. Totalt har tävlingen samlat 1013 deltagare. Vilket gör det till den största badmintontävlingen i Badminton Europes historia. Innan segrarna är korade kommer ungefär 250 matcher om dagen att ha spelats.</p>
<p>En orsak till att rekordet slagits är att vi den här gången har dubbla kvoter, dvs 8 spelare/land får spela singel, 16 spelare i dubbel och mixed. Mot det normala bara 4, respektive 8. Det har gjort att nästan alla länder ökat bredden. Men samtidigt har vi fått väldigt stora klasser. Herrsingel +45 har 87 anmälda. Även klasser som mixed +70 med 29 par imponerar.</p>
<p>Tävlingen spelas i en lite by i bergen i östra Slovenien söder om Maribor (känd från skidtävlingar). En modern anläggning, med SPA-hotell och fina möjligheter till rekreation mellan matcherna. Hallen erbjuder bra förhållanden för spelarna, men tyvärr sämre för åskådare och de som inte spelar. Läktarplatserna är mycket begränsade. Det gör det svårt att följa de pågående matcherna och få till den stämning som brukar känneteckna tävlingar av den här dimensionen. Vi gör ändå vad vi kan för att stötta och heja på alla svenskar som spelar.</p>
<p>Resultatmässigt är ställningen Sverige-Europa knappa 30-28 efter speldag 1 (18:e september). Efter halva dagen och mest mixeddubblar så såg det betydligt ljusare ut. Men så kom en eftermiddag och en del förluster i både herr- och damsingel som vi nog hoppats mer på.</p>
<p>Men samtidigt har våra bästa och seedade spelare inte klivit in än. Det sker först under tisdag och onsdagen. Det bjöds egentligen inte på några överraskningar. De som skulle vinna gjorde det. Staffan Thorsén gjorde bra ifrån sig i +45, genom att slå danska Henrik Lykke 26-24, 21-13. Även i mixed gjorde Staffan det onödigt spännande med 23-21, 21-17 i par med norska Berit Thyness slog de ett estländskt par. I samma klass vann Erik Ferenius/Åsa Strindlund mot ett mycket bra tyskt par (Zepmeisel/Eberl) med 21-17, 17-21, 21-18.</p>
<p>Bland de hedervärda förlusterna hade vi Gösta Söderqvist/Carina Kruseborn som tappade 20-22, 16-21 mot flerfaldiga mästerskapsmedaljörerna tyskarna Pothmann/Regineri i +65 mixed. Snöpligast förlust hade nog ändå Daniel Söderström mot Jesus Carmona i herrsingel +35, där spanjoren vann 19-21, 21-16, 20-22. Men vi hade fler tuffa förluster, bl.a. för debutanterna Anders Lövmark/Per-Erik Berggren i +55 mot bra polacker, som slutade 21-19, 15-21, 17-21. Medaljhoppen finns kvar i tävlingen i alla fall.</p>
<p>Nu tror vi på en bättre andra dag. </p>
  
  <div class="text-gray-400"> Publicerad: 2016-09-21</div>
  

    </main>

</body>

</html>