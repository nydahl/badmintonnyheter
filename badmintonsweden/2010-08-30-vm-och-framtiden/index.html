<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">VM och framtiden</h1>
  <div class="mb-2 text-xl">En vecka i Paris är till ända. Förbundskaptenen PH Croona summerar den svenska insatsen och skriver om framtiden.
  </div>
    <p>Förberedelserna inför VM startade i mitten av maj. Spelarna kom då tillbaka från semestern och träningen var direkt fokuserad primärt mot VM.</p>
<p>Planeringen bestod av uppbyggnadsträning på NBC, sedan matchsparring under två veckor i Korea, två tävlingar i Asien för att sedan avsluta med två veckors högintensivträning på NBC. </p>
<p>Henri och Magnus genomförde ovanstående förberedelser utan att att avvika från planen nämnvärt. Emelies axel hade besvärat henne i avslutningen på säsongen. Efter noga övervägande och med rekomendationer från SOK-expertis valde vi att avstå de totalt fyra veckorna i Asien för att istället fokusera på rehab på NBC. Resultatet blev lyckat och hon hade efter omständigheterna en lyckad förberedelse.</p>
<p>Under hela sommaren, och i synnerhet de sista två veckorna inför VM, jobbade hela NBC för att VM-spelarna skulle få en bra förberedelse. Vi har haft sparring för herrsinglarna och använt yngre herrdubblar som sparring för damdubbeln. Sista veckan var damdubbeln i Bröndby för en sista vässning.</p>
<p>Väl i Paris kändes spelarna redo, både mentalt och fysiskt. Lottningarna var, som ni har kunnat läsa i tidigare artiklar, klart överkomliga i första rundan. </p>
<p>Utan att gå in på för mycket detaljer gjorde Henri ett godkänt VM där han i matchen mot Lin Dan stundtals presterade mycket fin badminton. </p>
<p>Magnus har sett snabb och inspirerad ut på träning. Han var mycket besviken efter sin tidiga sorti. För många oprovocerade misstag från bra lägen avgjorde matchen till spanjorens fördel. Att Magnus agerade och inte reagerade var mycket positivt vilket vi tar med oss i framtiden. </p>
<p>Emma/Emelie mötte ett par som är svåra att placera. Bollsäkra motståndare där framförallt en gammal storspelare styrde matchen. Våra tjejer nådde inte alls sin maximala kapacitet vilket var en stor besvikelse för alla.</p>
<p>Summeringen är att det finns områden som vi måste bli bätte på för att ta nästa steg. Dessa områden varierar mycket mellan olika individer och par och ligger oftast utanför själva träningen. Vana att vinna samt mental tuffhet är övergripande områden som kan förbättras. Träningsmässigt ligger vi bra med länder som är före oss på rankingen. </p>
<p>På ett med djupgående plan behöver vi arbeta hårt med talangutveckling, alltså färdighetsträning i unga år och en ökad konkurrensnivå (fler bra spelare i ung ålder). Jag vet att många arbetar hårt med detta men fler behöver arbeta ännu bättre med dessa bitar vilket vi kommer se ett resultat ifran på längre sikt.</p>
<p>På slutet av VM-veckan stannade vi kvar i Paris för att träna och få bra sparring. Bl a tränade vi med det franska landslaget. Nu befinner vi oss i Saarbrücken för förberedelser och för att spela Bitburger Open (Grand Prix Gold). Tävlingen startar med kval på tisdag och de våra går in i huvudtävlingen på onsdag.</p>
<p>Jag har höga förväntningar på bra resultat och ser fram emot tävlingen. </p>
<p><a href="http://tournamentsoftware.com/sport/tournament.aspx?id=7ABE4564-6C0A-4487-AD7F-955B93706A66" target="_blank">Här kan du följa Bitburger Open</a>.</p>
  
  <div class="text-gray-400"> Publicerad: 2010-08-30</div>
  

    </main>

</body>

</html>