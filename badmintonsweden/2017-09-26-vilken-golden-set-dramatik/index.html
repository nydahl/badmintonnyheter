<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vilken Golden set-dramatik!</h1>
  <div class="mb-2 text-xl">Täby har fått en kanonstart på Svenska Badmintonligan (SBL). På tisdagskvällen besegrade de Halmstad på bortaplan efter vinst i Golden set. Och även i matchen mellan fjolårsfinalisten Kista och Trollhättan blev det Golden set-avgörande…
  </div>
    <p>Det blev en riktig toppmatch i Halmstad med bra spel och stor dramatik. Hemmalaget kom till spel fyllt av självförtroende efter 4-2-vinsten borta mot fjolårsfinalisten Kista.</p>
<p>Täby hade i första omgången tagit en ännu mer meriterande vinst med 4-3 mot förra årets SBL-etta Fyrisfjädern från Uppsala.</p>
<p>Halmstad har förstärkt sitt lag med mycket duktige danske dubbel- och mixedspecialisten Mikkel Mikkelsen. Det har redan gett utdelning. I matchen mot Täby vann han herrdubbeln med Felix Burestedt och mixed med Louise Eriksson.</p>
<p>Inte minst i den senare kategorin imponerade Halmstadsparet mot rutinerade Emma Wengberg och Mathias Wigarth från Täby.</p>
<p>Den tredje Halmstadsvinsten stod deras mycket kompetenta damsingelspelare Sofie Holmboe Dahl för.</p>
<p>De tre övriga matcherna vann Täby, där inte minst Hermansah imponerade i första herrsingel.</p>
<p>Återigen dags för Golden set, och precis som i matchen Täby-Fyrisfjädern fälldes avgörande i herrdubbel. Och precis som i segermatchen mot Fyrisfjädern gick Mathias Wigarth in i dubbeln ihop med Hermansah.</p>
<p>Det blev ett dramatiskt Golden set där Halmstad i mitten av setet såg ut som om de hade kopplat greppet. Några enkla misstag av Halmstadsparet vände dock setet till 10-8-ledning för Täbyparet. Men först på den tredje och sista matchbollen avgjorde Hermansah/Wigarth. 11-10 blev resultatet – jämnare kan det inte. Det betyder 2 poäng för Täby och en poäng för Halmstad.</p>
<p>Att döma av resultaten hittills och spelet hör båda lagen hemma i toppstriden i SBL.</p>
<p>Och att SBL är jämnare än på många år visade sig också i måndagskvällens andra match. Kista tog på hemmaplan emot nykomlingen Trollhättan. Båda lagen jagade sina första poäng för säsongen, och efter många långa och jämna matcher stod det 3-3.</p>
<p>Trollhättan kvitterade i mixedmatchen efter rejäl dramatik och matchbollar för Kista. Men till slut vann Trollhättans Mikael Westerbäck/Sara Lundgaard med 11-10 i femte och avgörande set.</p>
<p>Den mycket duktiga danskan Sara Lundgaard var också med att vinna damdubbel ihop med Rebecca Johnson. Den tredje Trollhättansegern tog unge Ludvig Petre Olsson i herrsingel 2.</p>
<p>Det blev sedan en heldansk uppgörelse i Golden set. Där satte Trollhättan in just Sara Lundgaard med förhoppningen om att hon skulle kunna rubba Kistas danska nyförvärv Iben Bergstein. Det kunde Sara – hon blev stor matchvinnare efter 11-7 i Golden set.</p>
<p>Det betydde två poäng till Trollhättan, en poäng för Kista. Nykomlingen Trollhättan har i båda sina matcher visat att de blir att räkna med i SBL.</p>
<p><a href="http://www.eltok.net/sb/tournament/show/425">Här hittar ni resultat och tabell i SBL.</a></p>
  
  <div class="text-gray-400"> Publicerad: 2017-09-26</div>
  

    </main>

</body>

</html>