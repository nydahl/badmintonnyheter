<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport - Dag 3 (22/9), Veteran-VM Helsingborg</h1>
  <div class="mb-2 text-xl">Tredje speldagen på Veteran-VM i Helsingborg bjöd minst sagt på möjligheter att både bita på naglarna, riva sitt hår och slå sig för pannan. Vi svenskar kastades mellan hopp och förtvivlan.
  </div>
    <p><img src="http://iof1.idrottonline.se/link/665267b0d69f48908a254a2e92ddc7b2.aspx" alt="2015-09-23_23" /></p>
<p><em>Magnus Nytell och Olof Åslund har all anledning att vara nöjda efter sin seger i herrdubbel i +50-klassen.</em></p>
<p> </p>
<p>Tisdagen bjöd på riktigt, riktigt bra badminton av de svenska spelarna, men då vill man ju också se deras glada miner direkt när matchbollen är slagen. Några gånger hände det. Men fick vi verkligen den utdelning vi förtjänade?</p>
<p>Kanske är det så att man är för girig trots allt? För när jag tittar närmare på hur många jämna matcher vi verkligen förlorade så visar det sig att vi ändå vinner åtta av de arton tresetare som spelades med svensk deltagande. Ungefär samma utdelning var det i de andra jämna tvåsetarna. Men det blir såklart extra surt när vi bland förlusterna hittar namn som Martin Hagberg i herrsingel +40, som tappar mot indonesen Dharma Gunawi 18-21, 21-17, 9-21. Martin hade definitivt läge att ta första set. Eller Marcus Jansson i +35 som tappar mot danska Lars Klintrup 21-11, 8-21, 16-21.</p>
<p> I dubbel förlorade även Milan Duvsund/Erik Söderberg mot väldigt bra motstånd från Danmark, torsk 15-21, 21-17, 14-21 . Lika öde går Jonas Andersson/Ulf Svensson i +40 mot engelsmän, 21-17, 13-21, 19-21. Precis samma öde som Pawarisa och Dora Harfman Bromeé går i +35 damdubbeln, mot danskt motstånd, jämnt hela vägen, men 19-21 i tredje set.  Alla hade haft goda chanser att vinna även i nästa omgång.</p>
<p>MEN så har vi samtidigt glädjen att få se överraskningar. T.ex. herrdubbel +35 där rookies som Tomas Stendahl/Rikard Nilsson får jubla efter respektlöst spel mot belgarna Yu hin Sui /Van der Brande, 21-16, 21-23, 21-18, eller Hans Möller/Fredrik Ingemansson i +45, som slår tyskarna Berger/Reineman.</p>
<p>Fredrik och Hans hade helt klart förmågan att fokusera när det behövdes, 21-10, 14-21, 21-10. Något som man även måste tillskriva de mer rutinerade spelarna Joakim Nordgren i +45 herrsingel mot en estländare, förlust 21-15 i första, sedan säkra 21-12, 21-10. Liknande gör Mikael Nilsson i +40 mot T-G Morskogen (Norge), seger 21-10 tredje set. Jörgen Olsson och danska Frank Johansen körde taktiksnack även de efter att ha tagit första men tappat stort i andra. De biter ihop och tar tredje med 21-17. Även Per-Arnold Höij i +65, Katja Wengberg i +35 och Ohrås/Ekengren-Gärtner i mixed +65 gör starka sista set i sina tresetare.</p>
<p>Några andra förluster, men efter mycket bra spel, får vi tyvärr i matcher där vi hade visst hopp på framskjutna placeringar, däribland Håkan Larsson, Curt Ingedahl, Christer Forsgren, Fredrik Du Hane/Lars Klintrup. Minsta möjliga marginal för dem. Surt såklart. Björn Wigardt imponerade även han efter att ha pressat All England-vinnaren från Kanada, Henry Painter, till skiljeset.</p>
<p>Samtidigt har vi andra spelare som bara kör på och ser hur stabila ut som helst. Frågan är hur länge det flow de har hänger med? Kan vi hitta medaljerna bland de här? Magnus Nytell är vidare i alla tre kategorier utan att vara nära setförlust, i dubbel spelar han med Olof Åslund och i mixed med Nederländska Grace Kakiay.</p>
<p>Lika stabil har Fredrik Bohlin sett ut i singel +40 och Jonas Thorné i +45. Jonas slår en bra indier, Jayant Dewangan med 21-19, 21-14. Stefan Ohrås i +65, Cheddi Liljeström i +60 och herrdubbeln i +40 med Martin Hagberg/Erik Sjöstedt ser alla ut att ha både lugnet och styrkan i behåll hela matcherna ut. Det gäller även Marina Kårström i +45, samt Lotten Wengberg och Kathryn Ekengren Gärtner i +65 damsingel. Sedan har vi fått se TRE svenska damdubblar gå fram till lätta segrar i +35. Riktigt kul.</p>
<p>Summering av andra speldagen: SVERIGE – VÄRLDEN 25 – 32.</p>
<p>Något bättre än första dagen och totalt efter tre speldagar är vi på plus 16 matcher (90-74).</p>
<p>Här är länk till tredje dagens alla resultat: <a href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150922">http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150922</a></p>
<p>I det stora medieflödet hittade jag nu det stora uppslag som en av Sveriges största tidningar gjorde för några dagar sedan, här är nätversionen: <a href="http://www.gp.se/sport/1.2838946-veteraner-med-siktet-installt-pa-vm">http://www.gp.se/sport/1.2838946-veteraner-med-siktet-installt-pa-vm</a></p>
<p>Uppmärksammat under tredje dagen var mest att klimatet i Helsingborg liknar det i tropikerna? Monsunregn på morgon och förmiddag, och sedan solsken och värme på eftermiddagarna. Vad händer? Men vad gör vi inte för att asiaterna ska känna sig välkomna och hemmastadda.</p>
  
  <div class="text-gray-400"> Publicerad: 2015-09-23</div>
  

    </main>

</body>

</html>