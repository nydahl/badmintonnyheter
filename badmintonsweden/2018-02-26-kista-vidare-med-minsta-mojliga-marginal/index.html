<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kista vidare med minsta möjliga marginal</h1>
  <div class="mb-2 text-xl">Det var bortalagens kväll i SBL. Kista åkte till Skogås och gjorde vad som behövdes för att ta sig till semifinal. Från Umeå åkte Halmstad hem med en 5-1-seger inför torsdagens retur.
  </div>
    <p>Ett oavgjort resultat var vad som krävdes för Kistas del inför måndagens kvartsfinalretur mot Skogås. Och det var precis vad gästerna lyckades prestera i Skogås Racketcenter. Men det var nervigt ända in mot slutet av matchen.</p>
<p>− Det satt hårt inne idag. Det blev en otroligt bra publikmatch, säger Kistas lagledare Bosse Bjunér efter avancemanget.</p>
<p>Kista gick först ifrån till 2-0 efter segrar i herrsingel 1 genom Abdul Kadir Zailani och herrdubbel genom Tim Foo/Andhika Anhar. Då gick Skogås starkaste kort in i matchen och kvitterade ställningen till 2-2. Irina Andersen/Marie Louise Steffensen gjorde jobbet i damdubbel och Morgan Lidman i herrsingel 2. Mixeddubbeln blev den avgörande matchen där Andhika Anhar/Cecilia Bjunér till slut kunde stå som matchhjältar.</p>
<p>− Det blev en ruggig rysare. Vi förlorade första set, sen kom vi igång i andra och tredje. Fjärde var vi på väg att ta men tappade kontrollen. I avgörande set så tog vi det på rutin, säger Bosse Bjunér.</p>
<p>Den avslutande damsingelmatchen mellan Skogås Irina Andersen och Kistas Iben Bergstein blev således betydelselös för utgången av kvartsfinalen. Andersen kunde där vinna med 3-1 i set vilket gav det samlade matchresultatet 3-3.</p>
<p>Kista är därmed klara för semifinal där antingen Fyrisfjädern eller Täby väntar.</p>
<p>− Jag tror att vi kan bli farliga. Vi har ett bra lag så jag tror det kan bli tufft för våra motståndare, säger Bosse Bjunér.</p>
<p><a href="http://www.eltok.net/sb/tournament/show/486" target="_blank">Skogås-Kista 3-3</a></p>
<p>I Umeå drog kvartsfinalmötet Umeå-Halmstad igång. Och det var gästerna som fick bäst start – trots att damsingelettan Sofie Holmboe Dahl saknades för aftonen.</p>
<p>Det var istället herrarna som klev fram. I herrsingel 1 fick Felix Burestedt revansch på Gabriel Ulldahl efter semifinalförlusten under SM. Under kvartsfinalmötet blev det återigen en jämn match, men denna gång var Felix som hade prickat formen. Halmstads singeletta släppte ett set och kunde till slut vinna med 3-1. I herrsingel 2 vann Filip Suwanphingkha med övertygande 3-0 över Simon Knutsson.</p>
<p>I dubbelspelet vann gästerna samtliga delmatcher. Firma Mikkel Mikkelsen/Felix Burestedt i herrdubbel, Louise Eriksson/Line Fleischer Nilsen i damdubbel och Mikkel Mikkelsen/Louise Eriksson i mixed.</p>
<p>Umeås tröstpoäng kom genom JSM-vinnaren Olivia Wänglund som besegrade Line Fleischer Nilsen med 3-0 i set.</p>
<p>Bortaseger och resultaten 1-5 innebär att Halmstad har fördel inför returmötet som spelas redan på torsdag 1 mars. Ett oavgjort resultat i Söndrumshallen tar Halmstad till semifinal samtidigt som Umeå behöver en seger för att ta det hela till ett Golden set-avgörande.</p>
<p><a href="http://www.eltok.net/sb/tournament/show/487" target="_blank">Umeå-Halmstad 1-5</a></p>
<p><strong>Så avgörs slutspelet:</strong></p>
<p>1/3 – Halmstad-Umeå</p>
<p>Till semifinal har sedan tidigare Täby och Fyrisfjädern tagit sig som etta och tvåa i Mellanserie A. Semifinalerna spelas den 21 mars och 23 mars.</p>
<p>Finalen avgörs sedan i en match på IFU Arena i Uppsala den 21 april.</p>
<p><a href="http://www.badminton.nu/tavlingserie/SvenskaBadmintonligan/">Läs mer om SBL här</a></p>
<p><a href="http://www.smfinalbadminton.se/" target="_blank">Mer info om SM-finalen</a></p>
  
  <div class="text-gray-400"> Publicerad: 2018-02-26</div>
  

    </main>

</body>

</html>