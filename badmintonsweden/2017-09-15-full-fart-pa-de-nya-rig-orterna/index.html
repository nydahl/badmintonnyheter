<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Full fart på de nya RIG-orterna</h1>
  <div class="mb-2 text-xl">Sedan några veckor tillbaka är terminen igång på de nya Riksidrottsgymnasierna (RIG) i Göteborg och Uppsala. – Det är härligt att se spelarnas vilja och entusiasm, säger de båda verksamhetsansvariga Per-Henrik Croona och Andi Tandaputra.
  </div>
    <p><em>Bilden ovan: RIG-gänget på Katrinelundsgymnasiet i Göteborg. Från vänster: Viktor Jönsson, Joel Hansson, Johanna Waxell och verksamhetsansvarige Per-Henrik Croona.</em></p>
<p>Det är två kompetenta, erfarna och välmeriterade tränare som leder badmintonverksamheten på de nya RIG-orterna. Båda har även framgångsrika spelarkarriärer med många SM-tecken och internationellt spel bakom sig innan de satsade på att bli tränare och ledare.</p>
<p>Per-Henrik Croona i Göteborg har tidigare bland annat varit förbundskapten i Sverige, och under åren 2011-2016 var han tränare vid det danska landslagscentret i Bröndby. Där arbetade han framför allt med att utveckla unga danska damsingelspelare.</p>
<p>Andi Tandaputra, född i Indonesien, kom 2004 till Uppsala. Efter många SM-medaljer gick han över till tränarjobbet på heltid och har bland annat arbetat som assisterande tränare på det svenska landslagscentret (Eurocenter) i Uppsala. Nu jobbar han som tränare och ledare i BMK Komet förutom att han är verksamhetsansvarig vid RIG i Uppsala.</p>
<p>Både i Göteborg och Uppsala studerar RIG-eleverna vid två av de absolut största elitidrottsgymnasierna i Sverige. Katrinelundsgymnasiet i Göteborg har 15 idrotter, varav tre med riksrekrytering (badminton, handboll och friidrott).</p>
<p>Celsiusgymnasiet i Uppsala har också tre RIG-verksamheter (badminton, golf och amerikansk fotboll) och 20 NIU-verksamheter (Nationellt godkänd idrottsutbildning, den andra nivån på idrottsgymnasier i Sverige).</p>
<p>- Katrinelundsgymnasiet är en trygg och bra miljö för eleverna att komma in i. Det är en väletablerad skola med alla stödfunktioner som behövs. Som ett sportmedicinskt team och extra studiehjälp på eftermiddagarna, berättar Per-Henrik Croona.</p>
<p>Andi Tandaputra ser samma fördelar med Celsiusgymnasiet.</p>
<p>- Skolan har stora resurser.  Här finns ett nätverk med idrottsläkare, sjukgymnaster och idrottspsykologer, berättar Andi.</p>
<p>Både vid RIG i Göteborg och Uppsala har tre elever antagits till detta första läsår. I Göteborg: Viktor Jönsson och Johanna Waxell (både från Halmstad) och Joel Hansson (Västra Frölunda).</p>
<p> <img alt="" src="http://iof1.idrottonline.se/globalassets/svenska-badmintonforbundet---/rigniu/rig.uppsala.jpg?w=550&h=343" height="343" width="550" /></p>
<p><em>Bild: De tre RIG-eleverna vid Celsiusskolan i Uppsala. Från vänster: Alice Lindhé, Oscar Reuterhäll och Isabelle Grafsund.</em></p>
<p>I Uppsala har följande tre spelare tagits in: Isabelle Grafsund (Kista), Alice Lindhé (Eskilstuna) och Oscar Reuterhäll (Sandviken).</p>
<p>RIG-eleverna har schemalagd träning på mornarna före det vanliga skolarbetet. Även tränings- och tävlingslära ligger i kursplanen.</p>
<p>Dessutom tränar alla även på kvällstid med olika klubbar. I Uppsala tränar Alice och Oscar med Fyrisfjädern, medan Isabelle tränar med Kista. I Göteborg tränar Viktor och Joel med Frölunda, och Johanna med GBK.</p>
<p>- Så här i början av terminen håller vi på och sätter verksamheten, berättar Per-Henrik. Det handlar om att hitta en bra rytm, få koll på vardagen och skapa en plan som håller i längden.</p>
<p>Andi Tandaputra ser på liknande sätt på den första tiden på terminen.</p>
<p>- Just nu jobbar vi med att skapa individuellt anpassade strukturer. Vi måste ge eleverna grundkunskaper om allt det som krävs för att bli en elitspelare. Allt hänger ihop, säger Andi.</p>
<p>- Viktigt också att vi inte belastar eleverna för mycket i början, fortsätter Andi. Det gäller att spelarna har möjlighet att återhämta sig, och på ett bra sätt kunna förena träning och skolarbete.</p>
<p>Både i Göteborg och Uppsala drar RIG-verksamheten nytta av att det sedan tidigare finns NIU-elever på orterna. En hel del samträning sker, vilket är bra för båda grupperna.</p>
<p><img alt="" src="http://iof1.idrottonline.se/globalassets/svenska-badmintonforbundet---/rigniu/andi-tandaputra.jpg?w=282&h=300" height="300" width="282" /> </p>
<p><em>Bild: Andi Tandaputra är verksamhetsansvarig på RIG i Uppsala.</em></p>
<p><strong>Vad är då målet för RIG-eleverna på sikt?</strong></p>
<p>- Det är att förbereda spelarna för att fortsatta satsningen på att nå internationell elitnivå, säger Andi. Vi jobbar med allt: teknik, fotarbete, taktik, mängder av detaljer som var och en måste utveckla.</p>
<p>Per-Henrik betonar vikten av att utveckla spelarna som individer.</p>
<p>- Det handlar om både livsstil, träningsstil och tävlingsstil, säger han. Jag vill att de ska bli självständiga spelare som har kontroll över sin badmintonsituation och förstår alla detaljer som måste pusslas ihop för att bli en riktigt bra spelare.</p>
<p><strong>Hur skiljer sig arbetet på badmintongymnasiet i Göteborg från det på landslagscentret i Danmark?</strong></p>
<p>- Mycket är förstås väldigt annorlunda. Inte minst beroende på att i Danmark handlade det om så mycket som 30 spelare, och en verksamhet inriktad på medaljjakt vid varje OS, VM och EM, säger Per-Henrik.</p>
<p>- Men mycket är också detsamma. Bara en spelare är motiverad så spelar nivån ingen större roll. Det gäller för mig att hjälpa varje spelare att utvecklas så långt och så bra som möjligt.</p>
<p><strong>Viktigt att veta 1</strong>: Badminton Sverige driver än så länge också RIG-verksamhet i Malmö och Täby. Men till dessa orter tas inga nya RIG-elever in. Däremot går självfallet de tidigare antagna eleverna färdig sin utbildning på respektive ort.</p>
<p><strong>Viktigt att veta 2</strong>: Det finns två olika nivåer (internationell och nationell) på badmintongymnasier i Sverige.</p>
<p>Högsta nivån är Riksidrottsgymnasierna (RIG) i Uppsala och Göteborg (från och med höstterminen 2017).</p>
<p>Andra nivån är Nationellt godkänd idrottsutbildning (NIU) som finns på flera orter i Sverige:</p>
<p>Falköping, Göteborg, Jönköping, Malmö, Trollhättan, Täby/Tibble, Umeå och Uppsala.</p>
<p>Vill du veta med om badmintongymnasierna? <a href="http://www.badminton.nu/Landslag/Badmintongymnasier/" target="_blank">Läs då vidare här.</a></p>
  
  <div class="text-gray-400"> Publicerad: 2017-09-15</div>
  

    </main>

</body>

</html>