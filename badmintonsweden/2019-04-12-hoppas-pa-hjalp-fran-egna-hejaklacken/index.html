<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Hoppas på hjälp från egna hejaklacken</h1>
  <div class="mb-2 text-xl">Över tusen personer på läktarna och en stor hall där luriga vindar kan påverka. SM-finalen imorgon innebär ovana förutsättningar för flera av spelarna.
  </div>
    <p><em>Bild: Line Christophersen spelar damsingel för Påvelund.</em></p>
<p>– Det gäller att vara koncentrerad men inte för spänd. Men det är förstås enkelt att säga, konstaterar Niclas Rosengren, lagledare i Halmstad.</p>
<p>Med ett drygt dygn kvar till matchstart har förberedelserna dragit igång på allvar för spelarna i Halmstad och Påvelund.</p>
<p>För Halmstad är det premiär för samtliga i laget med en stor lagfinal på seniornivå. Men lagledaren Niclas Rosengren menar att det är viktigt att förberedelserna inte skiljer sig från en ”vanlig” match.</p>
<p>– Trots final och mycket folk får vi tänka på det som en vanlig match, och göra som vi brukar innan match, säger han.</p>
<p>Det innebär att man flyger upp till Uppsala på morgonen och sedan kör ett pass i IFU Arena runt lunch.</p>
<p>– Då får vi spela in oss och känna på hur bollarna går och hur ”driften” påverkar, säger han.</p>
<p><strong>Nyckelspelare i Halmstad</strong></p>
<p>Därefter väntar vila och laddning på hotellet. Niklas Rosengren kan bekräfta att alla spelare är friska och tillgängliga för spel imorgon.</p>
<p>Hur laget ställer upp vill han dock inte avslöja ännu. Men en spelare ser han som extra viktig imorgon.</p>
<p>– Mikkel Mikkelsen som både spelar dubbel och mixed blir en nyckelspelare imorgon. Vi har ännu inte förlorat någon herrdubbelmatch under säsongen och kan vi ta två av tre dubbelmatcher imorgon ser det bra ur, för vi har en stark herrsingelsida, säger han.</p>
<p>Niklas Rosengren ser även en annan faktor som viktig i finalen. Den egna hejaklacken.</p>
<p>– Vi hoppas på minst 50 personer i vår egen hejaklack. De är viktiga för oss. De var varit med tidigare och brukar kunna föra ett riktigt liv, säger han.</p>
<p><b>Danska damer kan avgöra</b></p>
<p>I Påvelund har några av de danska spelarna, med internationella karriärer, kanske något större erfarenhet av stora matcher. Hur det påverkar imorgon återstår att se.</p>
<p>Asger Madsen, lagledare i Påvelund, tror precis som Niclas Rosengren på en tät och oviss final.</p>
<p>– Halmstad har ett starkt och jämnt lag. De har också en god laganda och vill verkligen ta hem matchen. Men det vill vi också! Jag tror på 3-3 och ett avgörande i Golden set, säger Asger Madsen.</p>
<p>Vad avgör finalen till slut?</p>
<p>– Jag tror våra damer gör det. Line Christophersen och Mette Poulsen är verkligen starka. De har en ”edge”, en skärpa, som betyder mycket för oss, säger Asger Madsen.</p>
  
  <div class="text-gray-400"> Publicerad: 2019-04-12</div>
  

    </main>

</body>

</html>