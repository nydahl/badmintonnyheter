<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">BWF satsar på beachbadminton</h1>
  <div class="mb-2 text-xl">Badminton på stranden och som dataspel! Så vill Internationella Badmintonförbundet utveckla badmintonsporten – och nå nya fans.
  </div>
    <p>Det Internationella Badmintonförbundet, Badminton World Federation (BWF), har med intresse sett hur många sporter utvecklat speciella varianter för utomhusspel, företrädesvis på stranden.</p>
<p>Beachvolleyboll har länge varit stort, fotboll och handboll har följt efter, liksom många andra sporter.</p>
<p>Nu vill BWF att badmintonsporten ska följa med utvecklingen, och förbundet tror att utomhusvarianter av badminton kan ge sporten många nya fans.</p>
<p>- Det vore härligt att få se badminton tävlingsspelas på stränder, i parker och på gator, säger BWF:s president, den danske före detta storspelaren Poul-Erik Höyer.</p>
<p>Han är dock väl medveten om att både regler, planens storlek och utrustningen– inte minst bollen – måste ändras för att badminton ska bli attraktivt som uthussport.</p>
<p>- Vi ska nogsamt utreda detta. Men vi är ivriga att ta badmintonsporten utomhus, säger han.</p>
<p>BWF hoppas testa både utrustning, regler och spelplaner i samband med tävlingar senare under året, t ex under Asian Beach Games och Rysslands National Beach Games. På så sätt ska BWF få större kunskaper för att kunna vidarerutveckla denna genre av badminton.</p>
<p>BWF nöjer sig inte heller med att försöka ta badminton utomhus. Förbundet vill också utveckla dataspelsvarianter av badminton.</p>
<p>- Dataspel är en mångmiljardindustri. Det finns stora turneringar med attraktiva prispengar och tusentals deltagare. Vi tror att en snabb, dynamisk sport som badminton kan bli mycket framgångsrik på den här marknaden, säger Poul-Erik Höyer.</p>
<p> </p>
<p> </p>
  
  <div class="text-gray-400"> Publicerad: 2016-07-22</div>
  

    </main>

</body>

</html>