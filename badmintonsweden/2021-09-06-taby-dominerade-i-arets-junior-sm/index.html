<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Täby dominerade i årets junior-SM</h1>
  <div class="mb-2 text-xl">Fyra av fem guld gick till Täby badmintonklubb när junior-SM genomfördes i Västerbotten den gångna helgen. En stor eloge ska riktas till IFK Umeå som genomförde ett bra evenemang.
  </div>
    <p><em>Bilden ovan: Tom Söderström och Ludwig Axelsson, Täby, vann herrdubbel i USM. Foto: Cecilia Wang vid senior SM i Borås.</em><br /><br />Här kommer en sammanfattning av helgen.<br /><br />Under SM kröntes en badmintondrottning respektive badmintonkung bland juniorerna, då Täbyparet Jessica Silvennoinen och Ludwig Axelsson blev tvåfaldiga guldmedaljörer. Det var en storslagen prestation, då man i tuff konkurrens med framförallt hemmaklubben Umeå, Frölunda och Spårvägen visade sig vara allra starkast i finalspelet.</p>
<p>Mixedfinalen blev en redig nervpärs och Frölundas representanter Gustav Björkler och Ida Melkerhed var sammanlagt bara två poäng ifrån att ta hem den. Paret hade nämligen en ledning med 20-18 i båda seten, men lyckades inte förvalta möjligheterna. Istället var det just Axelsson/Silvennoinen som plockade fram en taktisk och mental styrka och kunde genomföra två häftiga vändningar. I det första setet tog man fyra raka bollar under slutspurten och vann det med 22-20. Därefter såg man till att bjuda på ett liknande scenario i det andra setet och kunde efter den inslagna matchbollen vid 25-24 ge varandra en ljuvlig guldkram.</p>
<p>– När det väl drar ihop sig brukar jag alltid vara på tårna, berättar Ludwig. Det har jag varit duktig på hela livet. Redan som liten brukade jag kliva fram i de riktigt jämna matcherna och det var</p>
<p>skönt att kunna göra det nu med under SM. Det är såklart en fantastisk känsla att få vinna två guld.</p>
<p>– Det känns sjukt att återigen få uppleva känslan av att vinna när man inte tävlat på så länge, säger Jessica. Det var dessutom jätteroligt att få vinna med klubbkompisarna och en riktigt bra start för</p>
<p>mig i min nya klubb. I mixedfinalen försökte jag hålla lugnet, serva stabilt och gå tidigt på nät.</p>
<p><strong>Dubbla guld</strong><br />Tack vare en stabil insats i damdubbeln kunde Jessica tillsammans med Elin Boman vinna ytterligare en guldmedalj. Detta efter att man finalbesegrat hemmahoppet Selma Arvidsson och Täbys Miranda Johansson. De sistnämnda stod i semifinalen för en liten sensation när man besegrade förstaseedade Tuvesson/Wang, men i finalen blev det en klar förlust i två raka set mot en för dagen vrålstark Täbyduo.</p>
<p>– Även om vi var storfavoriter, så kände vi ingen press, säger Jessica. Vi bara njöt av varje boll och spelade vårt spel. Jag och Elin är jättebra kompisar utanför banan och det var därför fantastiskt kul att göra detta tillsammans.</p>
<p>Ludwig Axelson ville inte vara sämre och såg till så att även han fick inta tronen två gånger om. I herrdubbelfinalen med partnern Tom Söderström.</p>
<p>– Det känns riktigt bra att vi höll vårt fokus uppe, lyckades vända matchen flera gånger om och till slut även vinna, säger Ludwig. Det känns svårsmält att jag nu har två junior-SM guld och jag lär nog inse det först om några dagar.</p>
<p>I finalen besegrade han Spårvägens Theodor Hylander och Filip Karlborg. Filip skulle dock få känna på den ädlaste valörens utsökta smak när han efter en bragdartad resa lyckades med något helt nytt. Nämligen att vinna en tävlingsmatch mot herrsingelfavoriten Gustav Björkler. Det var förkrossande 24-0 till Gustav i inbördes matcher (alla kategorier inräknade), men i årets junior-SM final skulle den så efterlängtade vinsten för Filip komma. Han fick visserligen en tung start då han tappade det första setet. Men Filip hade trots setförlusten en bra känsla.</p>
<p>– Det var bara att gilla läget. Jag kände att jag var minst lika bra som honom i det första setet, då jag ofta styrde duellerna och kunde därför gå ut med samma gameplan i det andra. Eftersom vi känner varandra så otroligt bra efter tre år tillsammans i Göteborg och nu på centret i Uppsala så blir spelet ibland ganska låst. Vi vet ju exakt vad den andre ska göra. Jag vet om att han har en sjukt bra offensiv från bakplan och försökte därför variera spelet mycket för att få fram honom i banan. Därefter vill jag komma över honom med snabba lyft. Dessutom brukar Gustav vakta sitt bakre förehandhörn och vara väldigt giftig där och därför försökte jag hålla honom ifrån de lägena, berättar Filip.</p>
<p>Under matchens gång hade Gustav problem vid sin egen serve, vilket Filip hade förutsett och försökte påverka ännu mer.</p>
<p>– Jag visste från våra träningar att Gustav har experimenterat en del med serven och att han vill ändra lite på den. Jag var därför ofta väldigt aggressiv på returen för att göra honom lite skakig. Det höll i sig hela matchen och fungerade bra, menar Filip.</p>
<p><strong>En bruten svit</strong><br />Dessa taktiska drag gav resultat när han kämpade sig till en setseger i det andra setet och stod för en mäktig comeback i det tredje. Vid ställningen 18-14 till Gustav infann sig en känsla av att titelfavoriten från Frölunda trots allt skulle ta hem det, men då smög sig en osäkerhet in i göteborgarens spel, vilket Filip utnyttjade. Guldhjälten från Spårvägen vände på allt och kunde till sin stora lycka konstatera att han äntligen klarade av att besegra sin svårbemästrade badmintonvän. Ett respektfullt segerjubel utbröt där Filip först kramade om sin tränare Mats Persson för att sedan springa fram och ge Gustav en tröstande omfamning. En fin gest från en mycket välförtjänt guldmedaljör.</p>
<p>– Det var en otrolig urladdning och det var skönt att efter många tighta matcher mot varandra till slut få vinna. Jag visste att jag hade en bra chans, men det är ändå svårt att ta in känslan av att jag faktiskt klarade av det.</p>
<p>På damsidan i singelkategorin motsvarade Täbys Julia Tuvesson alla förväntningar och vann efter att ha hållit setförlustkontot på noll genom hela turneringen. Hon pressades lite i finalen av klubbkamraten Elin Boman, men höll även där undan i två raka set, 21-15, 21-18.</p>
<p>Tuvessons segertåg genom junior-SM fullbordade därmed Täbys framgångssaga.</p>
<p>Värt att notera: IFK Umeå stod som vanligt för ett prickfritt arrangemang och vi riktar ett stort tack till föreningen för ett mycket väl genomfört mästerskap.</p>
<p>Resultat till alla matcher finns på <a href="https://badmintonsweden.tournamentsoftware.com/tournament/e4009262-a20f-434a-b18a-fb87b4e72830/matches/">Tournament Software</a>.</p>
<hr />
<p>Samtliga medaljörer U19 SM 2021:</p>
<p><strong>Damsingel U19</strong></p>
<ol>
<li>Julia Tuvesson, Täby</li>
<li>Elin Boman, Täby</li>
<li>Selma Arvidsson, IFK Umeå</li>
<li>Mirjam Lindgärde, Västra Frölunda</li>
</ol>
<p><strong>Herrsingel U19</strong></p>
<ol>
<li>Filip Karlborg, Spårvägen</li>
<li>Gustav Björkler, Västra Frölunda</li>
<li>Kim Linell, IFK Umeå</li>
<li>Emil Söderdahl, Täby</li>
</ol>
<p><strong>Mixeddubbel U19</strong></p>
<ol>
<li>Ludwig Axelsson/Jessica Silvennoinen, Täby</li>
<li>Gustav Björkler/Ida Melkerhed, Västra Frölunda</li>
<li>Lucas Forslund/Selma Arvidsson, IFK Umeå</li>
<li>Simon Sandin, Skogås/Lovisa Neuber, Täby</li>
</ol>
<p> <strong>Damdubbel U19</strong></p>
<ol>
<li>Elin Boman/Jessica Silvennoinen, Täby</li>
<li>Selma Arvidsson, IFK Umeå/Miranda Johansson, Täby</li>
<li>Ida Melkerhed, Västra Frölunda/Alice Molin, IFK Umeå</li>
<li>Julia Tuvesson, Täby/Cecilia Wang, Halmstad</li>
</ol>
<p><strong>Herrdubbel U19</strong></p>
<ol>
<li>Ludwig Axelsson/ Tom Söderström, Täby</li>
<li>Theodor Hylander/Filip Karlborg, Spårvägen</li>
<li>Helmer Andersson/Lucas Forslund, IFK Umeå</li>
<li>Alvin Palm, Spårvägen/Eric Ramstedt, Täby</li>
</ol>
  
  <div class="text-gray-400"> Publicerad: 2021-09-06</div>
  

    </main>

</body>

</html>