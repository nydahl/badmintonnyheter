<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Umeå klart för kvartsfinal</h1>
  <div class="mb-2 text-xl">Umeå vann bortamötet mot Frölunda i Badmintonligan med 5-1. Det betyder att Umeå redan är klart för kvartsfinal i det kommande slutspelet. – En stabil match från vår sida, säger Umeås lagledare Kenneth Forsberg.
  </div>
    <p><em>Bilden ovan: Umeås Gabriel Ulldahl vann herrsingel 1 mot Frölundas August Björkler.</em></p>
<p>Mellanserie B i Badmintonligan drog igång på måndagskvällen i Sportarenan i Frölunda. Umeå kom dit med målet att vinna och därmed säkra platsen i slutspelet. Frölunda hade förhoppningen att kunna knipa den första poängen i säsongens liga.</p>
<p>Redan första delmatchen var viktig. När lagen möttes i grundserien i november vann Frölundas Gustav Björkler/Sanna Ekberg mixed mot Umeås Gabriel Ulldahl/Klara Johansson med 3-1. Nu blev setsiffrorna desamma, men med Gabriel och Klara som segrare.</p>
<p>– Det var en nyckelmatch. Skönt att vi fick hem den. Sedan är våra tre singlar starka och säkra, liksom damdubbeln, säger Kenneth Forsberg.</p>
<p>I Michelle Skødstrup har Umeå skaffat sig en fin förstärkning. Michelle är en av många duktiga danska spelare som i år tagit steget in i Badmintonligan. Michelle är rankad 21:a i Europa för närvarande, och spelar serie både för sin danska klubb Greve Strand och för Umeå.</p>
<p>Hon har varit med i sex av Umeås sju matcher, och är obesegrad hittills. Hon har vunnit varenda damsingel och dessutom varenda damdubbel ihop med Klara Johansson.</p>
<p>– Vi är verkligen glada över att ha Michelle i vårt lag. En duktigt spelare och en härlig person. Hon är heller inte bara med på våra matcher utan också på våra träningsläger och det betyder mycket , säger Kenneth Forsberg.</p>
<p>Frölundas vinst i matchen kom i herrdubbel, där duon Jakob Ekman/Joel Hansson vann med 3-1 mot Albin Hjelm/Jens Marmsten.</p>
<p>– Jakob och Joel spelade bra. Det var andra raka dubbelvinsten för dem i ligan. De vann också dubbeln mot Täby i sista matchen i grundserien, berättar Patrik Björkler, lagledare för Frölunda.</p>
<p>– Sedan var Umeå det bättre laget som helhet i dag, och särskilt när vi förlorade den inledande mixedmatchen blev det tufft.</p>
<p>Medan de flesta lagen i Badmintonligan har tagit in många utländska spelare (främst från Danmark) har Frölunda valt en annan väg. Frölundas lag består till största delen av egna produkter – unga lovande men därmed även orutinerade spelare.</p>
<p>- Det är inte roligt att förlora som vi har gjort hittills i ligan, men samtidigt lär sig våra spelare hela tiden. Vi bygger för framtiden och de tuffa matcherna utvecklar dem, säger Patrik Björkler.</p>
<p>Här hittar du samtliga resultat i matchen:</p>
<p><a href="https://www.scoreboardlive.se/tournament/show/629">Frölunda-Umeå 1-5</a></p>
<p>Nästa match i Mellanserie B spelas också i Frölundas hemmahall. Den 12 februari kommer de regerande svenska lagmästarna Täby på besök.</p>
  
  <div class="text-gray-400"> Publicerad: 2019-01-22</div>
  

    </main>

</body>

</html>