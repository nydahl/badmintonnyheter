<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nico trivs med dubbeljobbet</h1>
  <div class="mb-2 text-xl">Sverige vann enkelt med 5-0 mot Portugal i EM-kvalet i Uppsala. I morgon söndag väntar Finland i gruppfinalen - och då kommer Nico Ruponen att dubbeljobba igen (Foto: Torbjörn Jansson).
  </div>
    <p>Nico Ruponen spelar sedan många år mixeddubbel ihop med Amanda Högström. Bra resultat har gett dem deras bästa världsranking någonsin. De har snabbt avancerat till 28:e plats, och är nu åtta i Europa.</p>
<p>Samtidigt satsar Nico även på herrdubbel ihop med Rickard Eidestedt. Samarbetet har börjat bra, och paret vann en tävling i Frankrike på Challengenivå i våras; något som Sverige inte gjort på länge.</p>
<p>-  Jag satsar hårt på båda kategorierna, och hittills har det känts bara bra, säger Nico.</p>
<p>Han är väl medveten om att belastningen ökar markant när han dubblerar. I vissa tävlingar kan han råka ut att spela hela fyra matcher på en dag. Det är tufft på alla sätt.</p>
<p>- Ja, kroppen måste hålla och därför jobbar jag mycket för att förbättra fysiken, säger Nico.</p>
<p>Vad är målet med satsningen?</p>
<p>- Målet är absolut topp 25 i världen i båda kategorierna. I mixed vill jag nog höja målet nu när vi har kommit så långt. Vi behöver också vara topp 15 i världen för att få spela i nästa OS, och det vill vi gärna, säger han.</p>
<p>I morgon söndag dubbeljobbar Nico igen. Han stod över mixedmatchen mot Portugal, men mot Finland spelar han två matcher. I gruppfinalen mot Finland är Sverige favoriter.</p>
<p>- Det gäller dock att alla spelare kommer upp i nivå, och presterar riktigt bra, säger förbundskaptenen  Jonas Herrgårdh.</p>
<p>Tillsammans med spelarna kommer han nogsamt att gå igenom taktiken i varje match mot de finländska spelarna, som svenskarna väl känner till.</p>
<p>- De har sina bästa kort i singlarna och mixeddubbeln, men är inte så starka i damdubbel och herrdubbel, säger Jonas Herrgårdh.</p>
<p>Så här gick det i delmatcherna mot Portugal:</p>
<p>HS: Henri Hurskainen – Duarte Anjo 21-10, 21-16.</p>
<p>En enkel vinst för Henri, som startade koncentrerat och med bra tempo. Han lyckades också rädda en smash med ett fantastiskt konstslag bakom ryggen. Något jämnare i andra set, även om Henri hela tiden var före i protokollet.</p>
<p>- Det kändes OK. Jag tyckte att jag hade god kontroll hela tiden, säger Henri.</p>
<p>DS: Elin Svensson – Sónia Goncalves 18-21, 21-17, 21-17.</p>
<p>Precis som i går vann Elin en mycket jämn och tuff damsingel, som svängde fram och tillbaka.</p>
<p>- Jag kände mig ändå rätt lugn hela tiden. Även om jag tappade fokus lite då och då, och gick ned i tempo, säger Elin.</p>
<p>HD: Rickard Eidestedt/Nico Ruponen – Bernardo Atilano/Tomás Nero 21-19, 21-9.</p>
<p>Efter en trevande start fick Rickard och Nico upp farten från slutet av första set. Andra set blev en expeditionsaffär, där svenskarna behärskade nätet och styrde som de ville.</p>
<p>- Det var en sömnig start från oss och vi kom in i deras låga tempo, men vi skärpte oss till slut, säger Nico.</p>
<p>DD: Clara Nistad/Emma Wengberg – Catarina Cristina/Helena Pestana 21-9, 21-5.</p>
<p>En lätt seger för Sveriges starka damdubbelpar, som har spelat en och en halv säsong tillsammans. Det är dock landslagspremiär för Clara, som är en våra mest lovande yngre spelare.</p>
<p>MD: Rickard Eidestedt/Amanda Högström – Bruno Carvalho/Sónia Goncalves 21-17, 21-14.</p>
<p>Rickard vikarierade på Nicos plats i mixeddubbeln, och gjorde det bra ihop med Amanda. Kontrollerat spel hela tiden.</p>
<p>Samtidigt som Sverige slog Portugal gjorde Finland processen kort mot Slovakien. Också i den matchen blev det 5-0. Det betyder att både Sverige och Finland har två klara vinster hittills i gruppen.</p>
<p>Den avgörande matchen mellan Sverige och Finland spelas i morgon söndag kl 14.00 i IFU Arena. Missa inte chansen att heja fram Sverige och se bra badminton. Här köper du biljetter:</p>
<p><a href="http://ifuarena.ebiljett.nu/tag/10.html?q=fd3fbf08-6b3d-41ce-a67f-5fb0174c83f1&p=5e59d219-9593-4939-99ca-bf9a48910f31&ts=1475686468&c=ebiljettnu&e=ifuarena&rt=Safetynet&h=5f433b20bdaca709d81b8aa46a4097d5">Klicka här så kan du köpa biljetter till EM-kvalet.</a> </p>
  
  <div class="text-gray-400"> Publicerad: 2016-11-12</div>
  

    </main>

</body>

</html>