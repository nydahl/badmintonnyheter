<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Henrik Malmstedt mottog Jan Åhrbergs ledarstipendium</h1>
  <div class="mb-2 text-xl">Henrik Malmstedt mottog Jan Åhrbergs ledarstipendium för våren 2022 i samband med Svenska Badmintonförbundets Verksamhetskonferens på Arlanda.
  </div>
    <p>Henrik Malmstedt, Göteborgs Badmintonklubb, är senast i raden av ledare som uppmärksammats för sitt bidrag till svensk badmintons utveckling. Henrik prisades i samband med verksamhetskonferensen härom veckan med blommor och ett stipendium på 10 000 kr från Jan Åhrbergs stipendiefond, att användas för resa i badmintons tecken eller annan aktivitet som främjar utvecklingen av vår sport.</p>
<p>Stipendiekommitténs motivering beskriver vilken stor ledare och förebild Henrik är:</p>
<p>"Henrik Malmstedt började badmintonbanan i Höllviken och blev en spelare av rang, med flera USM-guld och även internationell framgång.</p>
<p>Då Henrik<span> </span>lade elitsatsningen åt sidan<span> </span>fortsatte han som<span> </span>tränare, först i Kärra, därefter Askim BC och Göteborgs BK.<span> </span>I tränarrollen växte medaljskörden med många framgångsrika adepter.<span> </span>Henriks brinnande intresse för pedagogik och förmåga att skapa lekfulla övningar med specifika syften att utveckla spelarna har gjort honom mycket omtyckt och han inspirerar även andra tränare med nya grepp hur de kan lära ut badminton på ett vinnande sätt.<span> </span></p>
<p>Henrik har även<span> </span>gjort avtryck genom engagemanget<span> </span>för det danska konceptet Best on court, där<span> </span>badmintonskolans föräldrar involveras i träningarna<span> vilket </span>ger bättre och roligare spel.</p>
<p>Som den skickliga pedagog och badmintonkunniga person han är, har Henrik<span> </span>i många år<span> </span>inspirerat såväl spelare som andra tränare, och fortsätter att kombinera lärarjobbet<span> </span>med tränaruppdrag.<span> </span>Med<span> </span>de egna ledorden <em>engagemang, glädje, gemenskap och utveckling</em><span> </span>personifierar Henrik framgångsrikt ledarskap och bidrar till utvecklingen av goda träningsmiljöer för våra ungdomar och utvecklingen av svensk badminton i stort."<br /><br />Stipendier delas ut två gånger per år och perioden att ansöka om stipendium eller nominera kandidat för hösten 2022 är öppen fram till 31 oktober.<br />Läs mer <a href="http://iof1.idrottonline.se/IdrottOnlineForbund/Badminton/svenskabadmintonforbundet/forforeningen/janahrbergsledarstipendium/janahrbergsledarstipendium/">här</a>.</p>
<p>Stipendiekommittén består av PG Fahöström, Elisabeth Bademo och Åsa Strindlund.</p>
  
  <div class="text-gray-400"> Publicerad: 2022-10-07</div>
  

    </main>

</body>

</html>