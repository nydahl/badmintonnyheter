<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tranås BMK – stolt arrangör av Veteran-SM</h1>
  <div class="mb-2 text-xl">Med start på fredag deltar 212 deltagare från 46 föreningar på Veteran-SM.
  </div>
    <p>Flaggorna är redo att hissas för ännu ett Veteran-SM i småländska Tranås. Likt tidigare gånger är PEAB Arena skådeplatsen för detta ”trivsamma SM” där spelet går hand i hand med de sociala aktiviteterna, som den bankett som väntar under lördag kväll.<br />– Evenemanget startar vid 11 på fredag och håller på fram till 15.30-tiden på söndag, säger Jesper Lundberg från arrangörsföreningen. Vi kommer att spela på elva banor och har engagerat ett 20-tal domare från Stockholm och söderut i Sverige. Och banketten kommer att bli en höjdare med 160 gäster i en mix av spelare, domare, funktionärer och övriga. <br /><br />Jesper är stolt över att få vara med och arrangera ännu ett SM. Tranås har ju stått som värd både i höstas och i våras, det senare ett SM som sköts upp på grund av pandemin. <br />– Vi har även avtal att arrangera SM 2023 (31 mars-2 april), så det måste ju betyda att vi gör något bra. Självklart bidrar detta till att sätta Tranås på badmintonkartan, det bidrar även med tillskott till ekonomin samt att vi skapar ett bra driv och engagemang bland föräldrar och ungdomar. Vi har även fått ett litet lyft verksamhetsmässigt med nya medlemmar. Man kan säga att det är ett omfattande projekt med många timmar som läggs ner av ideella krafter, men att det är värt det.<br /><br />Tranås BMK har för övrigt utsetts till årets förening av Tranås kommun, vilket skedde i förra veckan, därtill har Jesper 2021 hedrats av en fond under 2021 för sina fina ideella insatser.<br /><br />Alla de som deltar i helgen lär få en minnesrik upplevelse.<br />– Det är rekordnivåer på antalet deltagare. Värt att notera är vi i klassen Veteran 45 har hela 21 deltagare, i Mixed 70 är det åtta par och i Veteran 75 är det fem spelare. Det är väldigt positivt.<br /><br />Evenemanget går att följa på distans, eftersom SolidSport täcker varje boll från fredag till söndag. <br /><br /></p>
  
  <div class="text-gray-400"> Publicerad: 2022-05-03</div>
  

    </main>

</body>

</html>