<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Badmintonförbundet representerat på Nordisk barn- och ungdomskonferens</h1>
  <div class="mb-2 text-xl">Svenska Badmintonförbundet hade under helgen 15-17 september tre deltagare på Nordisk barn- och ungdomskonferens i Danmark. Ett möte på temat barn- och ungdomsidrott.
  </div>
    <p>Konferensen innehöll ett flertal föreläsningar och seminarier där deltagare från de nordiska länderna kunde utbyta erfarenheter och diskutera utmaningar. Sammanlagt fanns sju andra förbund från de nordiska länderna närvarande.</p>
<p>Svenska Badmintonförbundet representerades av föreningsutvecklare Claes Johansson, My Westberg som ung ledare från Umeå och Viktor Weiberg som förtroendevald från Åmål.</p>
<p>− Konferensen var väldigt givande. Det var nyttigt att möta så många duktiga och engagerade människor från idrottsrörelsen i flera länder. Atmosfären var härlig och föreläsningarna höll en bra nivå, säger Viktor Weiberg som sitter med i Svenska Badmintonförbundets styrgrupp för föreningsutvecklingsfrågor.</p>
<p>Efter att ha anlänt till konferensanläggningen på fredagen samlades deltagarna för samtal. Dels mellan de svenska förbunden på plats, men även med övriga nordiska badmintonförbund från Danmark, Norge, Finland och Island som var där.</p>
<p>− De fysiska mötena är viktiga trots att det finns många digitala lösningar för att kommunicera idag. Vi har knutit många goda band och fått upp ögonen för fler möjliga samarbeten. Jag som bor i Åmål har till exempel nära till Norge och många i Finland pratar svenska så där finns stora möjligheter till samarbeten som vi redan börjat titta på, säger Viktor Weiberg.</p>
<p>På lördagen fortsatte aktiviteterna med föreläsningar och seminarier. Badmintonrepresentanterna från Sverige delade då upp sig för att få en bra spridning på teman.</p>
<p>Under söndagen avslutades konferensen med summering av helgens diskussioner och hur arbetet går vidare från idéstadiet.</p>
<p>− Det har verkligen varit jättebra att få träffa representanter från hela Norden. Vi är ganska lika, men det finns också många olikheter. Erfarenhetsutbytet är viktigt för oss och man får upp ögonen för väldigt mycket. Det är också tydligt att idrottsrörelsen breddas. Det handlar inte längre bara om resultat utan man fokuserar mer på helheten som idrotten är, där tycker jag att vi i Sverige hänger med bra, säger Viktor.</p>
<p>Föreningsutvecklare Claes Johansson tycker att det var en mycket bra konferens som skapade många givande kontakter med representanter från de övriga nordiska badmintonförbunden, men också med sju andra idrotter från samtliga nordiska länder. Detta gav oss kunskap, erfarenhet, och goda idéer för hur vi på bästa sätt ska jobba vidare mot en föreningsidrott i svensk badminton som attraherar ungdomar att stanna kvar i livslångt idrottande.</p>
<p><a href="http://event.dif.dk/nordic2017/the-event.html">Läs mer om Nordisk barn- och ungdomskonferens här.</a></p>
  
  <div class="text-gray-400"> Publicerad: 2017-09-21</div>
  

    </main>

</body>

</html>