<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Spännande dueller i Badmintonligan</h1>
  <div class="mb-2 text-xl">Vilket lag vinner? Vilket tar fjärdeplatsen? Och vilket blir sist? Alla frågorna får svar när Badmintonligans grundserie avgörs den 15 januari.
  </div>
    <p>Badmintonligans grundserie spelas färdigt på tisdagskvällen. Då avgörs följande matcher:</p>
<p><a href="https://www.scoreboardlive.se/tournament/show/594">Kl 18.00 Täby - Frölunda</a></p>
<p><a href="https://www.scoreboardlive.se/tournament/show/595">Kl 18.30 Påvelund – Halmstad</a></p>
<p><a href="https://www.scoreboardlive.se/tournament/show/596">Kl 18.30 Fyrisfjädern – Trollhättan</a></p>
<p>Klickar du på länkarna här ovan finner du laguppställningarna 24 timmar före matchstart, och du kan sedan följa resultaten under matcherna. Du kan också se matcherna i direktsändning på Solidsport.</p>
<p>Den här sista omgången i grundserien lovar att bli något alldeles extra. För det första avgörs det vilket lag som vinner – nykomlingen Påvelund eller Halmstad. Det lär bli storpublik i Påvelund hemmaarena i Göteborg när de båda topplagen möts.</p>
<p>– Jag ser verkligen fram emot matchen. Båda lagen har mycket skickliga spelare. Jag tror att det kommer att bli riktigt bra badminton, säger Påvelunds lagledare Asger Madsen.</p>
<p>Båda lagen vill också gärna vinna även om det är långt till slutspel. Vinst i grundserien ger ett bra utgångsläge inför Mellanserie A och sedermera slutspelet. Vinst i grundserien ger tre poäng att starta Mellanserie A med, tvåan får med sig två poäng, trean en poäng, och fyra noll poäng.</p>
<p>I Mellanserie A gäller det sedan att knipa en av de två första platserna för att gå direkt till semifinal. De andra två lagen spelar kvartsfinal mot femman och sexan i Mellanserie B.</p>
<p>För det andra bjuder grundseriens avslutning på streckdramatik. Ett av lagen Trollhättan och Umeå kommer att bli fyra och få spela i Mellanserie A, medan det femte laget får spela Mellanserie B ihop med Täby och Frölunda.</p>
<p>Trollhättan håller för närvarande fjärdeplatsen. Precis under strecket ligger Umeå, som har spelat färdigt i grundserien.</p>
<p>Men Trollhättan möter starka Fyrisfjädern i Uppsala, och får inte gå på en storförlust. Vinner Fyrisfjädern med 6-0 tar Umeå fjärdeplatsen på grund av bättre matchskillnad. Om Fyrisfjädern vinner med 5-1 kommer setskillnaden att avgöra. Ja, det kan till och med bli bollräkning till slut. Varje boll och varje set kommer därför att vara viktiga för Trollhättan. Säkrast för Trollhättan är att ta minst två delmatcher mot Fyrisfjädern i Uppsala.</p>
<p>För det tredje avgörs det vilket lag som blir sist i grundserien. Nykomlingen Frölunda går vid en 4-2-vinst om Täby, förra årets mästare som hittills har haft en tung säsong. Matchen är viktig för båda lagen för att få ett bra avstamp inför Mellanserie B. I den handlar det om att nå platserna 5 och 6, vilket ger en kvartsfinalplats i slutspelet i vår.</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt. </a></p>
<p>Vill du se direktsändningen av matcherna i Badmintonligan?<a href="https://solidsport.com/badmintonswe/livestreams"> Gå då in på Solidsport.</a> Allt du behöver göra för att se alla matcher i Badmintonligan i direktsändning eller i efterhand är att skapa ett kostnadsfritt konto.  </p>
  
  <div class="text-gray-400"> Publicerad: 2019-01-13</div>
  

    </main>

</body>

</html>