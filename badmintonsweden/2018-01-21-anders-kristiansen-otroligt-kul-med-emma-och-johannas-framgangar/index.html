<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Anders Kristiansen: ”Otroligt kul med Emma och Johannas framgångar”</h1>
  <div class="mb-2 text-xl">Swedish Open i Lund lockade ett starkt internationellt fält och en hel del svenskar. Förbundskapten Anders Kristiansen summerar tävlingen och de svenska spelarnas insatser.
  </div>
    <p>Det blev hemmasuccé för Emma Karlsson och Johanna Magnusson under Swedish Open. Svenske förbundskaptenen som funnits på plats under hela tävlingen för att coacha svenskarna är imponerad över damdubbelparets insats.</p>
<p>− Otroligt kul med Emma och Johannas framgångar. De har spelat bra badminton en längre tid och egentligen tycker jag att de spelat ännu bättre badminton på andra håll. Men det är jättekul när de lyckas här på hemmaplan. Det är lite mer press på dem men det ger också mycket mer uppmärksamhet. Det är unga tjejer så det är riktigt imponerande, säger Anders Kristiansen.</p>
<p>I herrsingel var det också flera svenska spelare vidare i tävlingen även om det inte räckte hela vägen fram.</p>
<p>− I herrsingel var de några unga spelare som imponerade på mig. Oskar Svensson i kvalet gjorde det bra till exempel. Även Jacob Nilsson och Felix Burestedt gjorde bra insatser, de visar att de är svåra att slå. Felix spelar sin bästa badminton på över ett år som jag ser det, ett tecken på att han fått bättre koll på sitt spel.</p>
<p>I herrdubbel hade Sverige också en framgång i Tim Foo som tillsammans med indonesen Andhika Anhar gick till semifinal.</p>
<p>− Jag tror att alla i badmintonsverige vet att Tim är en duktig spelare. Man önskar att fler i hans ålder också fortsatte. Tim har även en duktig partner och tillsammans spelar de underhållande med långa dueller.</p>
<p><b>Vad behövs för att ha fler svenskar i finalen nästa år?</b></p>
<p>− Förra året var vi i två finaler (Clara Nistad/Emma Wengberg och Richard Eidestedt/Nico Ruponen). Två av de spelare som var med då är inte med nu, så det är till att börja med jättebra om våra bästa spelare fortsätter spela. I övrigt tycker jag att tävlingen i år är starkare än förra året. Det är ett starkt internationellt fält med många duktiga danskar och indiska spelare här.</p>
<p>Det finns även stor förbättringspotential för de svenska spelarna menar Kristiansen.</p>
<p>− Generellt sett i singelkategorierna så tycker jag att vi förlorar lite för enkelt. Det går lite för snabbt och det är synd. Vi måste få motståndaren att kriga lite mer för att besegra oss.</p>
<p>− Tyvärr är det också många som inte har nått upp till sin toppnivå. Och det finns många olika anledningar till det. Vi har Amanda/Clara som mötte tufft motstånd. Amanda är egentligen skadad i foten men ställer upp här för att hon så gärna vill stödja den här hemmatävlingen. Richard/Clara gör som de brukar göra; spelar bra mot bra motstånd men sämre mot svagare motstånd.</p>
  
  <div class="text-gray-400"> Publicerad: 2018-01-21</div>
  

    </main>

</body>

</html>