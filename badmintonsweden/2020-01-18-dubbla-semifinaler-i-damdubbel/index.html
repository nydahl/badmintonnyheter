<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Dubbla semifinaler i damdubbel</h1>
  <div class="mb-2 text-xl">De svenska damdubblarna ångar på i Victor Swedish Open. Både Emma Karlsson/Johanna Magnusson och Clara Nistad/Moa Sjöö är klara för lördagseftermiddagens semifinaler.
  </div>
    <p><em>Bilden ovan: Clara Nistad och Moa Sjöö jublar efter vinsten i kvartsfinalen. Foto: Torbjörn Jansson.</em></p>
<p>Clara Nistad/Moa Sjöö mötte i kvartsfinal det starka japanska paret Rena Miyaura/Saori Ozaki, som i förra veckan vann en internationell tävling i Estland. </p>
<p>Men Clara och Moa började övertygande, ledde hela vägen i första set och vann det till slut med 21-19. I det andra tog det japanska paret över och vann klart med 21-12. Och de ledde också länge i tredje set. Men från 15-17 spelade Clara/Moa väl, med mycket rörelse och vände till vinst med 21-18.</p>
<p>Det var en vinst som överraskade många, till och med segrarna själva.</p>
<p>– Det var lite oväntat, måste jag säga. Men vi spelade bra, hade förberett oss väl genom att titta på motståndarna på video och vår spelplan fungerade perfekt i första och tredje set, berättar Moa Sjöö.</p>
<p>– På slutet servade Clara enormt bra och japanerna blev klart störda kändes det som.</p>
<p>I semifinalen möter Clara/Moa Vimala Heriau/Margot Lambert, Frankrike, seedade fyra i tävlingen.</p>
<p>– Det blir tufft. Vi har mött de två gånger tidigare. Vunnit en, förlorat en. Det gäller att spela varierat och inte komma in i deras hårda spel, säger Moa.</p>
<p> <img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-open-2020/dsc09520.jpg?w=600&h=415" height="415" width="600" /></p>
<p><em>Emma Karlsson/Johanna Magnusson spelade stabilt och vann kvartsfinalen i två raka set. Foto: Torbjörn Jansson.</em></p>
<p>Förstaseedade Emma Karlsson/Johanna Magnusson hade en lättare resa i sin kvartsfinal. De besegrade Natasja P. Anthonisen/Clara Graversen, Danmark, med 21-14, 21-18. </p>
<p>Efter ett första set där det svenska paret hela vägen kontrollerade händelserna blev det andra setet dock jämnare. Danskarna ledde länge med en eller två bollar innan Emma/Johanna kom ikapp och gick förbi.</p>
<p>– Det kändes lite segt i dag, men vi arbetade oss in i matchen och höll ihop det bra, säger Johanna.</p>
<p>– I andra set kom vi till en början in i danskornas hårda spel i stället för variera så mycket som vi bör göra. Men i slutet av setet fick vi bättre rörelse i spelet och det avgjorde, säger Emma.</p>
<p>Nu väntar ett annat danskt par i semifinalpasset som startar kl 16.00 på lördagseftermiddagen i IFU Arena i Uppsala. Det är de rutinerade Julie Finne-Ipsen/Mai Surrow som Emma/Johanna vann mot i Italian International före jul.</p>
<p>– De är starka och stabila. Vi måste variera spelet och tempot, spela lite ”blöta” bollar då och då. Det är till vår fördel om det blir mycket rörelse i spelet, säger Johanna.</p>
<p>Kan du inte vara på plats i IFU Arena i Uppsala, så har du möjlighet att följa alla matcher via Badminton Europes direktsändning. Här är länken till Badminton Europes youtube-sändning. <a href="https://www.youtube.com/watch?v=Q6_E37IACSM&fbclid=IwAR1GTPnnz4TwObtMkemduZ_7A5LNajq1xJ-XjQwgXACDYVn-rvb_Pq1lyK4">BECYOUTUBE</a></p>
<p>Här är länk till Badminton Europe TV: <a href="https://www.badmintoneurope.tv/en-int/page/home-badminton-europe">BECTV</a></p>
<p>Alla resultat och lottning hittar du här. <a href="https://bwf.tournamentsoftware.com/sport/matches.aspx?id=4CF5DAEE-C1E6-4C65-A4EB-6B6D59DF0B26">SWOPEN20202</a> </p>
  
  <div class="text-gray-400"> Publicerad: 2020-01-18</div>
  

    </main>

</body>

</html>