<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Badminton Sweden söker journalist/kommunikatör</h1>
  <div class="mb-2 text-xl">Svenska Badmintonförbundet söker en ny journalist/kommunikatör. Skulle du passa i rollen eller kanske någon du känner? Tveka inte att tipsa vänner och bekanta eller att skicka in din egen ansökan redan idag!
  </div>
    <p>Badminton Sweden är det samlande namnet för all badmintonverksamhet i Sverige. Badminton Sweden består av 225 föreningar, fördelade på 19 distrikt och med 38 000 medlemmar, varav cirka 6 000 är licensierade tävlingsspelare. Svenska Badmintonförbundet är huvudorgan i Badminton Sweden och är ett specialidrottsförbund inom Riksidrottsförbundet. Badminton är sedan 1992 en Olympisk idrott.</p>
<p>Vi söker nu en journalist/kommunikatör. Tjänsten är en 60-procentig tjänst och är placerad på förbundets kontor i Stockholm. Tjänsten innebär ansvar för och praktisk hantering av förbundets samlade kommunikation med Badmintonsverige, media och andra intressenter. Det sker främst via förbundets sajt och sociala medier, via pressreleaser men också med direktkontakter med distrikt och klubbar.</p>
<p>I tjänsten ingår att kontinuerligt skriva, redigera och lägga ut relevant nyhets- och informationsmaterial, men också att stötta förbundets övriga anställda i att kommunicera.</p>
<p>Förbundets sajt, som både ska vara informativ, inspirerande och ett forum för debatt, har de senaste åren utvecklats rejält och ökat sin trafik.</p>
<p>Du skriver om allt som rör förbundet och badminton i Sverige till exempel elitverksamhet, ungdomsfrågor, ledarfrågor, utbildning, föreningsutveckling och parabadminton.</p>
<p>Du hjälper till att vidareutbilda förbundets anställda, ledare i distrikt och föreningar när det gäller kommunikation. Du ansvarar också för förbundets kontakter med olika medier; skriver pressmeddelanden och kontaktar medier på andra sätt när det är befogat.</p>
<p>Tjänsten innebär som ovan beskrivet först och främst praktiskt vardagsarbete, men du ska också fortsätta att utveckla kommunikationsarbetet, som är en nyckel för att stärka förbundets många utvecklingsprojekt.</p>
<p>Den vi söker ska vara en driven och kompetent journalist/kommunikatör, med god vana att uttrycka sig i skrift, fotografera, och hantera digitala och sociala medier. Du ska ha studerat journalistik eller kommunikation på högskolenivå, och du bör ha ett genuint intresse för sport. Ett intresse för att hänga med i den rådande digitaliseringstrenden är ett plus.</p>
<p>Du ska gilla att arbeta i lag, men samtidigt kunna ta ett stort eget ansvar. Du bör också vara flexibel när det gäller arbetstider. Ibland arbetar du på kvällar och helger.</p>
<p>Du rapporterar till förbundschef Tomas Sandö Brandt, som gärna svarar på frågor om tjänsten. Tel: 08 699 60 25 eller 070-653 33 13.</p>
<p>Sista ansökningsdag: 4 januari 2019</p>
<p>Ansökan ska skickas till: <a href="mailto:tomas.sando.brandt@badminton.nu">tomas.sando.brandt@badminton.nu</a></p>
<p><a href="http://iof1.idrottonline.se/globalassets/asvenska-badmintonforbundet/kommunikation/dokument/1819/forbundet/annons-badminton-sweden-soker-kommunikator.pdf" target="_blank">Här hittar du även annonsen som pdf-fil.</a></p>
  
  <div class="text-gray-400"> Publicerad: 2018-12-14</div>
  

    </main>

</body>

</html>