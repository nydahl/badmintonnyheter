<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ulricehamnssonen fick Boråspubliken att jubla</h1>
  <div class="mb-2 text-xl">Till SM-arrangörernas glädje kunde förre Boråsspelaren Johan Azelius överraska och vinna mot fyrfaldige svenska mästaren Gabriel Ulldahl i dagens kvartsfinal av badminton-SM. Därmed stod han för en av två stora överraskningar under lördagens SM-spel.
  </div>
    <p><em>Johan Azelius, semifinalklar vid SM 2021. Foto: Martin Johansson.</em></p>
<p>Det svenska seniormästerskapet i badminton pågår för fullt och vi vet nu vilka spelare som kommer att ta del av medaljkampen under morgondagens semifinal och finalspel. En spelare som gjorde en av sina hittills bästa prestationer, när han behövde det som mest, var Johan Azelius som numera representerar IFK Umeå. I kvartsfinalen mötte han Gabriel Ulldahl från Påvelund som han förlorade mot relativt stort under Lag SM-slutspelet i Umeå i juni. Johan skulle dock lyckas med en storartad bedrift den här gången och dessutom stå för dagens mäktigaste vändning då han efter att ha vunnit första set låg under med 20-15 i det andra. Då började till hemmapublikens förtjusning en makalös upphämtning. Azelius tog ikapp till 20-20 och vann till slut med 23-21 efter att ha haft sex setbollar emot sig. Ett jubel från tidigare klubbkamrater i Borås och nuvarande klubbkompisar i Umeå bröt ut i hallen och därmed har Johan säkrat sin första SM-medalj på seniorsidan.</p>
<p>En ännu större sensation under dagen var mixedparet Simon Sandin och Lovisa Neubers vinst över Andi Tandaputra och Nathalie Wang. Det sistnämnda paret räknades som en av favoriterna till slutsegern, men fick alltså respass redan i åttondelsfinal. Sandin och Neuber kunde dock inte följa upp den skrällen utan fick sedan se sig besegrade av Malena Norrman och Ludvig Petre Olsson i den efterföljande kvartsfinalen.</p>
<p>Det är också värt att uppmärksamma Täbys Elin Boman och hennes insats då hon pressade titelfavoriten och regerande mästarinnan Edith Urell till en tresetare, samt att finalisterna i herrdubbel från SM 2019, Magnus Sahlberg och Mattias Borg, åkte ut redan i den första kvalmatchen. Det var ett indones-engelskt samarbete som dem på fall, när indonesiske tränaren Putra tillsammans med engelsmannen Mitchell Maynard bjöd på skönspel. Deras spelglädje räckte fram till kvartsfinal där de förstaseedade guldkandidaterna Joel Hansson och Melker Zickerman Bexell till slut blev för svåra.</p>
<p>Nu väntar vi med spänning på de matcher som under morgondagen ska avgöra vilka som får titulera sig svenska mästare 2021.</p>
<p><strong>Tävlingsinfo<br /></strong><a href="https://badmintonsweden.tournamentsoftware.com/tournament/181aea4c-26cb-4297-8210-4a7e5502502d/matches/"></a>Semifinalerna börjar söndag kl 09.00 och finalpasset drar i gång kl. 13.00.<br /><a href="https://badmintonsweden.tournamentsoftware.com/tournament/181aea4c-26cb-4297-8210-4a7e5502502d/matches/">Här finner du lottning, spelschema och resultat.</a><br /><br /><strong>Alla matcher livestreamas </strong><br />Följ alla SM-matcher via <a href="https://solidsport.com/badmintonswe?utm_source=Solidsport+Watch&utm_medium=Top+header&utm_campaign=BadmintonSMBor%C3%A5s&utm_id=BadmintonSMBor%C3%A5s&utm_content=Channel">SolidSport</a>.<br /><a href="https://www.scoreboardlive.se/tournament/show/990">Länk till Scoreboard Live.</a><br />Läs mer om SM i Borås<span> </span><a href="https://www.badminton.nu/Nyheter/BadmintonSwedensnyheter/borasbjuderintillefterlangtatsenior-sm/">här</a>.</p>
  
  <div class="text-gray-400"> Publicerad: 2021-08-14</div>
  

    </main>

</body>

</html>