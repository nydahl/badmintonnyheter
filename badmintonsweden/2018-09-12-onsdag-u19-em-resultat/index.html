<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Onsdag U19-EM resultat</h1>
  <div class="mb-2 text-xl">Den individuella tävlingens andra dag onsdagen är färdigspelad på U19-EM i Tallinn. Det blev sju vinster på åtta möjliga matcher, en bra dag för spelarna/paren.
  </div>
    <p><em>Bild: Joel Hansson/Melker Z-Bexell (foto Badminton Europe).</em></p>
<p>En bra dag då en del spelare vann enkelt och en del andra fick kämpa ordentligt för en vinst i de andra omgångarna.</p>
<p>Dagen började med mixeddubbel för Melker Z-Bexell/Tilda Sjöö. Inga problem mot det Israeliska paret Maxim Grinblat/Yuval Pugach, vinst med 21-16, 21-12.</p>
<p>Joel Hansson/Malena Norrman var strax därefter uppe i sin match. En mycket jämn match som avgjordes i slutet på tredje set då det svenska paret gjorde 2-3 kostsamma misstag och förlorade med 14-21, 21-18, 19-21 mot det nederländska paret Wessel Van der Aar/Alyssa Tirtosentono. Ändå en godkänd insats från Joel/Malena som inte tidigare spelat ihop och då Joel sent fick hoppa in som ersättare.</p>
<p>Ashwathi Pillai fick kämpa ordenligt i sin match mot Betul Soner från Turkiet. Efter en tuff match och spel i 50 min var Ashwathi vinnare med siffrorna 14-21, 21-13, 21-17.</p>
<p>Colin Hammarberg spelade stabilt och kontrollerat i sin match mot Enrico Baroni och vann mot den 15:e seedade italienaren med 21-16, 21-17.</p>
<p>Malena Norrman vann sin andra match i tävlingen i singel mot Tallulah Sharleen Van Coppenolle från Tjeckien med 21-17, 21-13.</p>
<p>Efter en lite trevande inledning kom Johan Azelius igång med sitt spel och vann också han sin andra match enkelt mot Ivan Medynskiy från Ukraina med 21-14, 21-5 efter 20 minuters spel.</p>
<p>Tilda Sjöö/Ashwathi Pillai vann en jämn match i tre set mot det skotska paret Rachel Andrew/Rachel Sugden med 21-15, 15-21, 21-15.</p>
<p>Sist ut för dagen var Joel Hansson/Melker Z-Bexell i sin dubbel mot Andrej Antoska/Jakub Horak från Slovakien. Komfortabel vinst och bra spel i andra set, vinst med 21-16, 21-11.</p>
<p>Imorgon torsdag spelas det en tredje omgång och vinnarna får platser i åttondelsfinalerna på fredag.</p>
<p>De som har bäst seedning i den svenska truppen är Melker Bexell/Tilda Sjöö (Fyrisfjädern) i mixed som är seedade som nr. 9. Ashwathi Pillai (Täby) har även en seedning som nr. 16 i damsingel. </p>
<p>Lottning och resultat individuella tävlingen: <a href="https://bwf.tournamentsoftware.com/sport/matches.aspx?id=44A11371-9E42-4E01-B3D0-9D9CE8A2644C" target="_blank">EMIND</a></p>
<p>Tränare/ledare på plats: Tim Foo och Jonas Herrgårdh.</p>
  
  <div class="text-gray-400"> Publicerad: 2018-09-12</div>
  

    </main>

</body>

</html>