<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Emma Karlsson får elitidrottsstipendium</h1>
  <div class="mb-2 text-xl">Emma Karlsson, BMK Aura, är en av 75 svenska idrottare som får Riksidrottsförbundets och Svenska Spels elitidrottsstipendium 2019–2020.
  </div>
    <p><em>Bild: Emma Karlsson under VM i Schweiz i augusti. </em></p>
<p>Stipendiet som ligger på 50.000 kr delas ut för att främja studier i kombination med elitidrott. Emma Karlsson som studerar Idrottsvetenskap, Sport Management, vid Malmö Universitet, är mycket glad för stipendiet. </p>
<p>– Det betyder såklart jättemycket att få stipendiet. Det är en stor hjälp i min badmintonsatsning samtidigt som jag studerar, säger Emma Karlsson.</p>
<p><strong>Hur tycker du att det fungerar att kombinera universitetsstudier med en elitsatsning?</strong></p>
<p><span>– Jag tycker att det har fungerat bra. Jag har kunnat läsa mig till mycket av undervisningen och hänga med bra även om jag har varit på tävlingar, vilket har underlättat kombinationen, säger Emma Karlsson.</span></p>
<p>Riksidrottsförbundet (RF) skriver i <a href="https://www.rf.se/Nyheter/Allanyheter/elitidrottsstipendiumframjardubbelkarriar">ett pressmeddelande</a> att konkurrensen om stipendiet är hård och antalet kvalificerade sökande är många. Förutom studier i kombination med idrottsresultat tittas även på i vilken utvecklingsmiljö de sökande befinner sig i.</p>
<p>– En god utvecklingsmiljö handlar bland annat om, förutom koppling till idrottens elit- och landslagsverksamhet, närvaro av tränare, att det finns sparring och träningskamrater, speltid eller ett relevant tävlingsprogram, säger Liselotte Ohlson, avdelningschef för elitidrottsstöd på RF.</p>
<p>Förutom ekonomiskt stöd ingår också resursstöd från Riksidrottsförbundet i idrottspsykologi, idrottsmedicin och idrottsfysiologi inklusive idrottsnutrition. Och inte minst, ett läger under tre dagar på Bosön med deltagande på den stjärnspäckade Idrottsgalan i januari.</p>
<p>Här är samliga <a href="https://www.rf.se/contentassets/52f9c617511c479aaf4ac5e690e95c66/elitidrottsstipendiater/elitidrottsstipendium-2019-2020.pdf">75 idrottare som fått stipendiet</a> för 2019/2020.</p>
  
  <div class="text-gray-400"> Publicerad: 2019-09-26</div>
  

    </main>

</body>

</html>