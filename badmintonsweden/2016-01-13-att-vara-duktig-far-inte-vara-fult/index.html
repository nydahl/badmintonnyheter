<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Att vara duktig får inte vara fult</h1>
  <div class="mb-2 text-xl">Den lilla badmintonsporten i Sverige har inte råd med utslagning! Det skriver Täbys klubbdirektör Kent Kotte i sitt slutinlägg i Månadens debatt om tidig elitsatsning.
  </div>
    <p>Att vara duktig får inte vara fult. Ett barn som ligger ett steg före i skolan i tidig ålder måste premieras genom att få nya spännande uppgifter. Alla i klassen får inte dessa uppgifter. Detta betyder inte att de andra är utslagna.</p>
<p> </p>
<p>Samma gäller idrott men man blandar ihop elitsatsning med utslagning. Elit är man som senior, och vägen till denna elit från 8-9-årsålder finns det inte en lösning på. Vi ser många i U13-klassen som vinner på styrka - och grattis det är bra - men en duktig ledare som har en spelare som är liten och utvecklar teknik kommer att gå förbi allra senast i U17-klassen. Många tränare/föräldrar missar att det kan vara fem års skillnad på en sista års U13-spelare. Därför ser inte vägen mot elit lika ut för en stor stark som en liten teknisk spelare. Resultaten vid tävlingar är också helt olika. Den stora starke fattar inte riktigt att han blir omsprungen och här behövs duktiga ledare som kan förklara.</p>
<p> </p>
<p>I badminton kan vi ha utslagning i många asiatiska länder, men i vår lilla sport badminton i Sverige har vi inte råd med detta. Vad jag vet förekommer det inte. De stora lagsporterna har utslagning, men det får stå för dem.</p>
<p>Att placeras in i rätt träningsgrupp beroende på hur långt man har gått i sin teknikutveckling är något annat. Tyvärr finns det många föräldrar som bara ser sina egna barn och inte utvecklingen, men här gäller det att ha många bra utbildade tränare som förklarar.</p>
<p> </p>
<p>Svensk badminton behöver massor av bra tränare i badmintonskolan som både kan teknik och pedagogik. Hur barnen sen tävlar får vi inte sätta begränsningar på. </p>
<p>I Stockholm började vi för drygt fem år sedan med en satsning på U11-tävlingar. Denna klass höll på att dö ut. Rookie tour infördes och vips så var det många med i U11-klassen. Nu görs satsningar på U9-klassen och denna ökar hela tiden. 08 cup i Stockholm är stort där man spelar många men korta matcher. <br /> Alla får medalj och vinnarna en liten pokal. Är detta farligt? NEJ.</p>
<p> </p>
<p>Hela livet är en tävling och för att bli bra måste man göra lite extra. Att glida runt på en räkmacka ger inga OS-medaljer i framtiden. Att göra rätt träning från badmintonskola genom tonåren upp till senior kan ge medalj. MEN något vi glömmer är att det behövs cirka två spelare, högt räknat från varje ålder till landslaget (18-30 år). Om vi skall spela de stora lagmästerskapen behövs 4 herrsinglar och 4 damsinglar och 3 herr- och damdubbelpar och 2 mixedpar (då är reserver inräknade). Detta är toppeliten i Sverige som sen satsar mot OS. 1 kille och 1 tjej räcker per åldersgrupp. Vem det blir och hur deras väg har varit till elit finns det lika många vägar som spelare. Den som har bra klubbledare/tränare har större chans.</p>
<p> </p>
<p>Intressant i debatten har varit att många ledare med mycket elittänkande ställer sig bakom mina tankar och har inte sett dessa problem i badminton.</p>
<p> </p>
<p>Tack för visat intresse och läs gärna Täbys senaste tidning där Själland, Indonesien och våra 8-9-åringar uttalar sig.</p>
<p> </p>
<p><strong><em>Kent Kotte, klubbdirektör Täby Badminton</em></strong></p>
<p> </p>
<p>Detta var slutinlägget i Månadens debatt om tidig elitsatsning. Som vanligt får den som startar en debatt även slutföra den. Men vill du kort kommentera Kent Kottes inlägg är du välkommen här nedan. Kom dock ihåg att skriva ut både ditt för- och efternamn – vi accepterar inte anonyma kommentarer.</p>
  
  <div class="text-gray-400"> Publicerad: 2016-01-13</div>
  

    </main>

</body>

</html>