<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mattias vann i semi</h1>
  <div class="mb-2 text-xl">Från kval till final - den resan har Mattias Borg gjort i Swedish Masters. Med mycket koncentrerat spel slog han fransmannen Lucas Claerbout i semifinalen med 21-15, 21-18. Men Henri Hurskainen föll i sin semi.
  </div>
    <p>Mattias Borgs semifinal på lördagseftermiddagen i Fyrishov i Uppsala blev verkligen hård och tuff. Båda spelarna spelade på toppen av sin förmåga. Mattias dominerade första set och låg hela tiden lite före i protokollet.</p>
<p>I andra set var det jämnare, och nästan varje boll gick oerhört många gånger över nätet. Clarebout var först till 11, men Mattias kämpade sig så sakteliga till ett överläge. En ökenlång boll tog honom till 18-15, och sedan kunde han avgöra på sin andra matchboll.</p>
<p>En svensk i söndagens herrsingelfinalen - en stor framgång!</p>
<p>- Jag har kanske spelat lika bra någon gång tidigare, men det var ett tag sedan, säger en mycket glad Mattias.</p>
<p>- Jag har också lyckats följa den spelplan som mina tränare och jag har lagt upp, och det är jag mycket nöjd med. Jag är även oerhört tacksam för publikstödet, vilken energi jag fick av det!</p>
<p>Förbundskaptenen Jonas Herrgårdh är klart nöjd med Mattias spel i alla sju matcher som han nu vunnit i Swedish Masters.</p>
<p>- Mattias har verkligen spelat klokt och efter den plan vi har lagt upp. Skillnaden mot tidigare är att Mattias gör mer med bollen, tar kontrollen på ett helt annat sätt, och därmed gör det svårare för motståndaren, säger Jonas Herrgårdh.</p>
<p>Den andre svensken i semifinal, Sverigeettan Henri Hurskainen, föll däremot i sin match. Den danske supertalangen Anders Antonsen blev för svår. Antonsen vann med 25-23, 21-10.</p>
<p>Henri hade två setbollar i första set, men kunde inte knyta till. Och i andra set var dansken för svår och hade övertaget hela tiden.</p>
<p>- Det var nära i första set. Jag tyckte att Henri spelade väl, och hade höjt sin nivå sedan de tidigare matcherna. Men när han föll i första set blev det tungt för både huvud och kropp i andra set. Henri kände också av sin skadade tå i matchen, säger Jonas Herrgårdh.</p>
<p>Finalpasset på söndagen börjar kl 10.00. Herrsingelfinalen är den fjärde matchen, och bör därför börja cirka 11.30 - 12.00.</p>
<p><strong>Hur ska du Mattias spela för att rå på Anders Antonsen?</strong></p>
<p>- Jag kommer att köra på som tidigare. Antonsen har som jag kvalat in i turneringen, så han har också sju matcher i benen när vi möts.</p>
<p><strong>Vad är nyckeln i ditt spel?</strong></p>
<p>- Att spela i ett högt tempo, och klara av att jobba med tempoväxlingar. Sedan måste min defensiv sitta, det är den grund jag står på, säger Mattias.</p>
<p>Jonas Herrgårdh håller med:</p>
<p>- Defensiven måste sitta perfekt, samtidigt som Mattias får en del enklare poäng vid nätet. Då kan han störa Anders.</p>
<p>Förutom herrsingel blir det många andra högklassiska matcher under finalpasset i morgon söndag i Fyrishov. I damsingel blir det heltyskt i finalen, där Karin Schnaase och Olga Konon möts i finalen.</p>
<p>I herrdubbel blir det heldanskt. Det mycket duktiga paret Kim Astrup/Anders Skaarup Rasmusen möter landsmännen Mathias Christiansen/David Daugaard.</p>
<p>I damdubbel möter Maiken Fruergaard/Sara Thygesen från Danmark Samantha Barning/Iris Tabeling från Holland.</p>
<p>I mixed möter det meriterade och stabila polska paret Robert Mateusiak/Nadiezda Zieba de danska uppstickarna Mathias Christiansen/Lena Grebak.</p>
<p> </p>
<p>Ni som inte har möjlighet att i morgon söndag vara på plats i Fyrishov i Uppsala kan ändå följa finalspelet. Alla matcher livesänds på webb-TV.</p>
<p><a href="https://www.youtube.com/watch?v=Fl_SVBKfg-o" target="_blank">Här är länken till livesändningen.</a></p>
<p>Seedning, lottning och resultat är också lätta att hitta till.</p>
<p><a target="_blank" href="http://www.tournamentsoftware.com/sport/tournament.aspx?id=A6189AA6-D097-49B9-B158-A84E7343EEC7">Länk till resultaten.</a></p>
<p><a target="_blank" href="http://swedishmasters.com/">Här går du vidare tilll Swedish Masters egen sajt.</a></p>
  
  <div class="text-gray-400"> Publicerad: 2016-01-23</div>
  

    </main>

</body>

</html>