<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svensk Mästare inte tillräckligt bra…</h1>
  <div class="mb-2 text-xl">Vissa undrar, hur det står till med vår elitverksamhet och Badminton sporten i Sverige. Svaret borde bli, - Inte så bra, om vi utvärderar den internationella sidan för både seniorer och juniorer.Svaret blir tyvärr ibland:
  </div>
    <p><strong>Bra, vi har många talanger i Sverige och Ungdomssidan i Sverige är stark, vi hade 3 spelare från klubben i finaler på U15 SM.</strong></p>
<p> </p>
<p>Om vi tittar på Seniorerna i Sverige, så har vi de senaste åren haft svårare och svårare för att ta medaljer på VM och EM. Detta började redan för ca. 15 år sedan och är inget nytt. Vi kommer att fortsätta att ha problem att ta medaljer på VM och EM, bla eftersom vi inte har tillräckligt många bra spelare/par rankade som har en möjlighet att ta en medalj. Vi är också oftast för långt efter redan i U17-U19 nivå och sedan ska vi försöka utveckla dessa spelare under de första åren som seniorer snabbare än vad alla andra gör med sina unga seniorspelare i Europa.  </p>
<p>Fakta visar att vi under de senaste 15 åren enbart tagit 3 medaljer på juniornivå påU17 och U19 EM. Detta var år 2001 (Gustav Ihrlund: Brons HS U19) och 2007 (Gabriel Ulldahl: Silver HS U19) och 2011 (Felix Burestedt/Daniel Ojaäär Brons HD U17). Det ska dock sägas att en del spelare gjort bra resultat på andra stora tävlingar.</p>
<p>Självklart kan det finnas andra spelare än medaljörer på EM för juniorer som kan ta medaljer på EM för seniorer, men statistiskt sett brukar dessa utgöra en majoritet när man utvärderar resultaten och spelarna för hela Europa.</p>
<p>På senaste U19 EM (2015) hade Sverige 2 kvartsfinalplatser i HS (Morgan Lidman och Andy Tsai) av 40 möjliga spelare/par. Sverige var utanför Topp 8 i lagspel. Även om jag inte var nöjd med resultaten, så anser jag att vissa spelare var duktiga och presterade bra. Det är idag en väldigt tuff konkurrens internationellt.</p>
<p>Våra bästa U19 spelare har oftast en maximal utvecklingspotential till att komma ca. Topp 50 i världen/Topp 16 i Europa, det finns som tur är vissa undantag, men de är ganska få.</p>
<p>Vissa pratar och skriver om stora ”talanger” på ungdomssidan i Sverige, om det är sant, då är frågan, är de även ”talanger” i ett internationellt perspektiv?</p>
<p>När Henri Hurskainen spelade till sig ett silver på EM 2012, så var han rankad nr. 20 i Europa. Henri gjorde ett fenomenalt EM och presterade högt över sin normala nivå, så det finns alltid en möjlighet att överraska, men ingen ska kunna tro att han kan lyckas varje gång, då har de väldigt dålig koll på Badminton på ett  internationellt perspekiv.</p>
<p> </p>
<p><strong>Vad anser jag att det behövs för åtgärder att vi ska kunna bli bättre och få fler spelare/par i Europa toppen, samt komma närmare EM medaljer för både seniorer och juniorer.</strong></p>
<p>-Acceptera att vi ligger efter Europa (både på junior och senior nivå) och att vi måste göra förändringar, för att kunna göra något åt detta. Inte hålla på och tjata om ”gamla tider” då vi var bättre. Konkurrensen är nu mycket högre och det tränas annorlunda än förr, det krävs ett mycket hårt arbete av både spelare/tränare och klubbar/förbund och vi måste optimera träning och utveckling för våra bästa spelare.</p>
<p> </p>
<p>-Att de bästa klubbarna i Sverige, sätter upp internationella mål för sina spelare och försöker att jobba för att nå detta mål. Det duger inte enbart med att bli Svensk Mästare, dessa mästare kommer vi att få varje år och dessa resultat innebär tyvärr inte någon självklarhet till att vara en toppspelare i Europa.</p>
<p> </p>
<p>-Att de största klubbarna <span style="text-decoration: underline;">inte</span> anser att SM trofén, SM individuellt, Svenska<br />Cupen i lag, sverigerankingen och antal spelare i U13 landslaget är det<br />viktigaste målsättningarna för en internationell utvecklingsprocess för deras<br />spelare.</p>
<p> </p>
<p>-Inte skriva felaktigheter på hemsidan ”om att Ungdomssidan i Sverige är stark” och att det är förbundet som gör ett dåligt jobb, när förbundet har ca. 4.3% av<br />spelarnas träningstid (läger).</p>
<p> </p>
<p>-Att klubbarna/RIG/NIU utvecklar spelare för internationell seniornivå. När en U19 landslagsspelare som ska bli senior får ett sommarträningsprogram från en tränare i en stor Stockholmsklubb med 5 träningspass (2 Badminton, 3 styrka/uthållighet) som spelaren skulle träna under 8 sommarveckor, kan man enbart gråta. Badminton passen skulle spelaren ordna själv och styrkan skulle göras med egna kroppen. Är detta att optimera en utveckling för spelaren och vet tränaren överhuvudtaget hur konkurrenterna internationellt tränar?</p>
<p> </p>
<p>-Ett väl fungerande ”Euro Center” (nationellt träningscenter) där det bedrivs en<br />centrerad verksamhet som i de bästa länderna i Europa och där de flesta<br />landslagsspelarna finns. Då har vi en möjlighet att ta hand om de spelare som vill satsa och ge allt på sin sport. Viktigt är att de yngre spelarna kommer till centret för att förstå vad träning och satsning innebär under vissa perioder.</p>
<p> </p>
<p>-Klubbarna måste ha bättre ”träningar” för våra bästa ungdomsspelare. Jag anser att det behövs fler tränare på träningspassen, det är omöjligt för en tränare att sköta om en grupp av 20-25 spelare och utveckla spelarna tillräckligt snabbt, oavsett hur duktig tränaren är.</p>
<p> </p>
<p>-Tränarna måste ges mer tid för arbete med klubbens landslagsspelare, det finns behov av utvecklingssamtal, videoanalyser, planeringsarbete (tävlingskalender / träningsmål / utvärderingar), detta ska inte läggas på tränarnas ideella tid.</p>
<p> </p>
<p>-Många tränare behöver även mer kunskap om internationell Badminton, utveckling av spelet, träning, taktik, coachning m.m.</p>
<p> </p>
<p>-Mer samarbete (samträning) inom regionerna mellan klubbarna. Vi måste få till träningen med mer kvalité, ha mer intensitet på vissa pass, ha taktiska inslag i<br />övningarna, undvika för mycket halvbaneträning (singel) m.m.</p>
<p> </p>
<p>-För att få fram elitspelare måste det även sättas krav på spelarna. Tyvärr kanske vissa inte klarar av dessa fastställda krav, men vi kan inte bromsa de som vill, då får vi aldrig fram några spelare i Europa toppen, eftersom de flesta ligger för långt efter.</p>
<p> </p>
<p>-Det finns en diskussion om rekryteringsprocesser, utvecklingsverktyg och<br />uttagningar och vilka som förbundet ska satsa på. Det är inte alltid lätt att hitta spelare som är sena i sin sportsliga utveckling, men bättre att försöka att pricka rätt till kanske 70-80% än att inte försöka alls, samtidigt ska det finnas ett system för spelare att komma in senare.</p>
<p> </p>
<p>- Mer intresse från tränarna/klubbarna att utveckla sitt kunnande och engagera sig för internationell Badminton. Exempel: förra säsongen var endast 1 klubbtränare med vid ett tillfälle när deras klubbspelare tävlade på internationella senior tävlingar. Det fanns 9 senior landslagsspelare som tränade i klubbmiljö/MBA förra säsongen.</p>
<p> </p>
<p>Jag skulle önska att det kommer fram <span style="text-decoration: underline;">många spelare</span> med en ”mycket bra<br />inställning/talang” till att kunna träna, med egenskaper som envishet,<br />vilja/kunskap att lära sig/utvecklas och med stort fokus på Badminton i<br />huvudet. Några ”mycket engagerade” tränare behövs också, som vill lägga ner  mycket tid på dessa spelare. Då har vi snart våra EM medaljer.</p>
<p>Efter denna text anser säkert några personer/klubbar att det finns felaktigheter i<br />min text och åsikter, men vi måste inse fakta och <span style="text-decoration: underline;">hur verkligheten ser ut,<br />om vi ska göra förändringar och komma framåt.</span></p>
<p><br />Text <br />Jonas Herrgårdh, FK Seniorverksamheten</p>
  
  <div class="text-gray-400"> Publicerad: 2015-07-27</div>
  

    </main>

</body>

</html>