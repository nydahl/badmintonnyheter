<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">I dag startar RSL Swedish Open</h1>
  <div class="mb-2 text-xl">I dag torsdag kl 09.00 går startskottet i Lund för RSL Swedish Open, Sveriges största internationella tävling. Här får du veta det mesta du behöver: tider, biljettpriser, länkar till resultatservice och livesändning med mera.
  </div>
    <p>RSL Swedish Open rullar igång med kvalspelet kl 09.00 i dag torsdag. Under fyra dagar kommer Sparbanken Skåne Arena i Lund vara centrum för Badmintonsverige. Hela den svenska eliten är på plats och får möta tufft internationellt motstånd. Här samlas också ledare och tränare för olika typer av vidareutbildning.</p>
<p>Tveka inte att bege dig till arenan, och njuta av badminton i toppklass! Här är tiderna för turneringen, som pågår långt in på kvällen både torsdag, fredag och lördag:</p>
<p>Torsdag kl 09.00 Kvalspel.</p>
<p>Fredag kl 09.00 Runda 1 och 2.</p>
<p>Lördag kl 10.00 Kvartsfinaler (OBS! Kvartfinalerna är senarelagda med en timme).</p>
<p>Lördag kl 17.00 Semifinaler.</p>
<p>Söndag kl 12.00 Finaler.</p>
<p>Har du inte fixat dina biljetter i förväg kan du självfallet också köpa dem i entrén på arenan. Under torsdagens kvalspel är det fritt inträde, och därefter kostar en biljett 100 kr per dag. En biljett till alla tre dagarna fredag-söndag kostar 200 kr. Och är du född 2005 eller senare är det fritt inträde hela tiden.</p>
<p>Vill du ta del av programmet i detalj, se vilka som är seedade i de olika kategorierna och följa resultaten ska du gå in här: </p>
<p><a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a></p>
<p>Under alla fyra dagar livesänder Badminton Europe. Så har du inte möjlighet att komma till hallen i Lund kan du ändå följa hela tävlingen. <a href="https://www.youtube.com/watch?v=fG7c9JkNQ4U">Här är länken till direktsändningen.</a></p>
<p>Under turneringen nyhetsrapporterar vi kontinuerligt på förbundssajten och förbundets sociala medier. Du har också förmånen att kunna ta del av vår fotograf Torbjörn Janssons fenomenala badmintonbilder.</p>
<p>Redan under torsdagens kvalspel deltar ett antal svenska spelare. Här är några av dem:</p>
<p>* Täbys Ashwathi Pillai, regerande svensk mästarinna i damsingel, möter danska Sia Emilie Berg i sin första kvalmatch.</p>
<p>* Halmstads nyblivne unge landslagsspelare Colin Hammarberg får också danskt motstånd i form av Mikkel Enghøj.</p>
<p>* Fyrisfjäderns unga lovande dubbelpar Adam Gozzi/Melker Z Bexell ska försöka kvala in i huvudturneringen. Även de har dansk motstånd.</p>
<p>* Fyrisfjäderns Henri Hurskainen, under lång tid Sveriges främsta singelspelare och med i OS 2016, möter internationellt motstånd för första gången på länge. I tisdags kväll gjorde han comeback i Badmintonligan efter drygt ett och ett halv års skadefrånvaro. Då blev det förlust. Nu väntar ännu tuffare motstånd, och frågorna är många. Hur bra är Henri? Hur reagerar det opererade knät på hård belastning?</p>
<p>Följ direktsändningen och rapporteringen på förbundssajten så får du veta hur det går för de svenska och internationella spelarna. </p>
  
  <div class="text-gray-400"> Publicerad: 2019-01-16</div>
  

    </main>

</body>

</html>