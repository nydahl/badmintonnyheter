<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Badminton debuterar på SM-veckan</h1>
  <div class="mb-2 text-xl">För första gången är badminton med fullt ut på SM-veckan. 1-3 februari avgörs SM i Sundsvall där 24 idrotter samlas under vinterveckan. Finalpasset i badminton den 3 februari sänds direkt i SVT.
  </div>
    <p>-Det här ska bli jättekul! Årets SM kommer att få en fantastisk inramning i Sundsvalls Sporthall och att SVT direktsänder gör att vi kan visa upp badmintonsporten för fler än vi brukar, säger Christer Olsson som är tävlingsansvarig på Svenska Badmintonförbundet.</p>
<p>Det är mycket på en gång nu. Samtidigt som stort fokus just nu är på avslutningen av Badmintonligans grundserie samt kommande helgs Swedish open så väntar SM i Sundsvall runt hörnet.</p>
<p>SM är en viktig tävling för landets badmintonspelare och alla toppspelare väntas vara på plats för mästerskapet som ingen vill missa. Vid årets SM blir det särskilt intressant att hålla ögonen på den unga, nya generation som börjat ta för sig ordentligt. Nyligen presenterades fyra U19-spelare i landslagstruppen och flera av de unga spelarna väntas kunna nå semifinal och någon också rent av gå så långt som till en SM-final. Redan 2017 och 2018 vann Emma Karlsson/Johanna Magnusson från Aura i Malmö SM-guld i damdubbel. Vid årets SM blir det också intressant att följa bland andra U19-spelarna Ashwathi Pillai från Täby som redan förra året tog hem SM-titeln, Colin Hammarberg (Halmstad) och Tilda Sjöo (Fyrisfädern).</p>
<p>-Det ska bli spännande att se dem i SM. Den tävlingen är lite speciell då flera äldre seniorer som håller hög klass men som avslutat sin internationella satsning utmanas av de yngre och mindre erfarna. Respekt, nerver och rutin kan bli avgörande ingredienser, säger förbundets sportchef Jonas Herrgårdh.</p>
<p>Årets SM i badminton pågår 1-3 februari och avslutar SM-veckans vinterupplaga 2019. Sveriges Television kommer att sända det avslutande finalpassets dramatik i såväl tv som på webben vilket ger allmänheten en större chans än på många år att uppleva direktsänd badminton av högsta klass.</p>
<p>-Det blir en häftig upplevelse för tittarna. De får se väldigt duktiga idrottsmän och kvinnor utöva en extremt snabb sport och sändningarna i SVT kommer att hålla en nivå som kan göra badmintonsporten rättvisa på ett sätt som vi inte är bortskämda med, säger Christer Olsson.</p>
<p>Förutom SVT:s direktsändning av mästerskapets avslutande matcher under söndag eftermiddag går det att se tävlingens övriga matcher på Badmintonförbundets webbkanal på Solidsport.</p>
<p>Än har inte alla förväntade anmälningar till tävlingen kommit in och tävlingsansvarige Christer Olsson uppmanar alla spelsugna att anmäla sig och boka boende så snart som möjligt. <a href="http://www.badminton.nu/Nyheter/BadmintonSweden/MerinfoomSenior-SMiSundsvall/" target="_blank">Mer information om tävlingen får du här från arrangerande klubben Bergsåker BMK.</a></p>
<p>Och från Bergsåker rapporteras att arbetet flyter på bra och att det nu börjar kännas ett pirr i magen inför det som komma skall.</p>
<p>-<span>Jag är så stolt över det arbete vi gör. Det här är ett riktigt roligt uppdrag och med många nya erfarenheter. Det är många av oss som aldrig arbetat med till exempel TV och så här mycket media, säger projektledaren Christine Melker från Bergsåker.</span></p>
<p><span>Många både inom och utanför klubbens verksamet har engagerats i arbetet med SM och SM-veckan. och föreningen hoppas att både arbetet före och under tävlingen på sikt ska leda till en starkare föreinng och större badmintonverksamhet i Sundsvall.</span></p>
<p><span><span>- Genom allt detta arbete lär vi känna varandra än bättre och vi får en ännu bättre gemenskap i klubben och jag tror alla inom klubben kommer känna sig stolta över vad Bergsåker Badmintonklubb är kapabla till, säger Christine Melker.</span></span></p>
  
  <div class="text-gray-400"> Publicerad: 2019-01-15</div>
  

    </main>

</body>

</html>