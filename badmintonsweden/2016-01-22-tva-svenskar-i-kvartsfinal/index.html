<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Två svenskar i kvartsfinal!</h1>
  <div class="mb-2 text-xl">Sverige har två spelare i lördagens kvartsfinaler i herrsingel i Swedish Masters. Både Henri Hurskainen och Mattias Borg har tagit sig dit.
  </div>
    <p>Mattias Borg fick kvalspela för att nå huvudturneringen i Swedish Masters i Uppsala. Och väl där tog han för sig - och det rejält.</p>
<p>Under fredagen vann han först mot finländaren Kasper Lehikoinen i två raka set, och sedan mot den sjätteseedade israelen Misha Zilberman med övertygande 21-12, 21-13.</p>
<p>- Mattias imponerar. Han spelar disciplinerat och taktiskt och tar två fina vinster, säger förbundskaptenen Jonas Herrgårdh.</p>
<p>Även Henri Hurskainen är klar för kvartsfinal - efter vinster mot Marius Myhre från Norge och fransmannen Lucas Corvee. Henri var egentligen lottad att möta förstaseedade Rajiv Ouseph i åttondelen, men engelsmannen fick lämna återbud på grund av skada.</p>
<p>- Henris andraset mot Corvee var en fröjd att se, berättar Jonas. Så bra har inte Henri spelat på länge, och det lovar gott.</p>
<p>I lördagen kvarstfinal möter Henri Dinuka Karunaratna från Sri Lanka, medan Mattias möter Pedro Martins från Portugal.</p>
<p>- Dinuka har överraskat. Men jag tror att Henri har en god chans att vinna. Även Mattias har chansen men han får tufft motstånd. Han förlorade mot just Martins för en dryg vecka sedan i tävlingen i Estland. Vi får hoppas att Mattias nu kan ta revansch, säger Jonas.</p>
<p>Medan det gick bra i herrsingel gick det sämre i damsingel. Emma Karlsson, som spelade så fint i kvalet, fick ge sig i sin första match i huvudturneringen, liksom de två andra svenskorna Lovisa Johansson och Jenny Wan.</p>
<p>I damdubbel fick Sveriges största hopp Clara Nistad/Emma Wengberg avbryta redan i sin första match - på grund av att Clara fått feber under natten och inte kände sig bra. </p>
<p>Det unga svenska paret Moa Sjöö/Elin Svensson var dock nära en riktig skräll sent på fredagskvällen. Efter koncentrerat spel mot det franska paret Baumann/Faulmann hade svenskorna två matchbollar vid 20-18 i andra set, men fransyskorna kom ur greppet, vann andra med 22-20 och sedan det tredje med 21-14.</p>
<p>Jonas Herrgårdh var spänd på vad de nykomponerade herrdubbelparet Richard Eidestedt/Nico Ruponen kunde prestera. De vann först mot polackerna Bochat/Moren, men fick sedan ge sig mot engelsmännen Ellis/Langridge med 15-21, 16-21.</p>
<p>- Richard och Nico överraskar genom att vinna mot det starka polska paret och även mot engelsmännen gör Richard och Nico bra ifrån sig. Så den satsningen gav mersmak, menar Jonas.</p>
<p>Han vill också nämna mixedparet Filip Myhrén/Emma Wengberg, som vann sin första match mot Nottingham/Westwood från England.</p>
<p>- Som jag ser det Filips och Emmas bästa resultat någonsin mot ett så duktigt par, säger Jonas.</p>
<p> </p>
<p>Under lördagen spelas både kvarts- och semifinaler i alla fem kategorier.</p>
<p>Ni som inte har möjlighet att under helgen vara på plats i Fyrishov i Uppsala kan ändå följa tävlingen. Alla matcher livesänds på webb-TV -  du kan välja vilken av de fem banorna du vill titta på.</p>
<p><a target="_blank" href="https://www.youtube.com/watch?v=LAf_SSFtslg">Här är länken till livesändningen.</a></p>
<p>Seedning, lottning och resultat är också lätta att hitta till.</p>
<p><a target="_blank" href="http://www.tournamentsoftware.com/sport/tournament.aspx?id=A6189AA6-D097-49B9-B158-A84E7343EEC7">Länk till resultaten.</a></p>
<p><a target="_blank" href="http://swedishmasters.com/">Här går du vidare tilll Swedish Masters egen sajt.</a></p>
  
  <div class="text-gray-400"> Publicerad: 2016-01-22</div>
  

    </main>

</body>

</html>