<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Felix i exklusiv skara – tränar med världseliten</h1>
  <div class="mb-2 text-xl">Felix Burestedt är inne i ett högintressant skede av sin karriär. Inom loppet av fem-sex veckor har han med framgång deltagit på sitt första OS, för att sen vinna ett SM-guld på hemmaplan. Nu kommer nästa höjdpunkt och erkännande.
  </div>
    <p>– Jag är sedan en dryg vecka tillbaka i Dubai och tränar med Viktor Axelsen, dansken som vann OS-guld i Tokyo. Viktor har flyttat sin träningsbas hit och har bjudit in några spelare från både Europa och Asien att träna med honom fram till den 19 september, då han ska tillbaka till Danmark för att förbereda sig på hemmaplan inför lag-VM.<br /><br />Felix berättar om intensiva och mycket utvecklande dagar.<br />– Vi tränar två gånger om dagen och som regler är det väldigt tuffa morgonträningar varvade med teknik- eller skill-sessions och gym på eftermiddagarna. Det är minst sagt en extremt motiverande miljö att träna i, och även utmanande. Det är stort att få uppleva denna kvalitet och höga nivå på träningen.<br /><br /><img src="http://iof1.idrottonline.se/globalassets/asvenska-badmintonforbundet/kommunikation/ajohan-p/gruppbild-dubai.jpg?w=500&h=301" alt="Gruppbild Dubai.jpg" width="500" height="301" /><br /><br />Förutom Felix och Viktor Axelsen (rankad tvåa i världen) deltar Lakshya Sen, Indien, rankad 24 i världen), Loh Kean Yew (rankad etta i Singapore och 40:a i världen), Brian Yang (rankad etta i Kanada, 43:a i världen), samt Toby Penty (rankad etta i England och 51:a i världen).<br />– Det är inspirerande och lärorikt på många olika sätt att vara här och inte minst av att varje dag få känna på nivån av att spela med riktigt bra spelare.<br /><br />En högmotiverad Felix, just nu rankad 57:a i världen, ser fram emot en spännande höst.<br />– Jag hoppas suga in så mycket lärdom och erfarenhet som möjligt under dessa veckor, och hoppas på att kunna ta steg framåt och visa detta i de tävlingar som väntar i oktober månad. Det ska bli oerhört intressant och spännande.<br /><br /><img src="http://iof1.idrottonline.se/contentassets/633d327ffd2d407da1073355787110e8/felix-kamelbild-2.jpg?w=500&h=667" alt="" width="500" height="667" /></p>
  
  <div class="text-gray-400"> Publicerad: 2021-09-09</div>
  

    </main>

</body>

</html>