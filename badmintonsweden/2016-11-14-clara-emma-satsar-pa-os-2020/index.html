<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Clara &amp; Emma satsar på OS 2020</h1>
  <div class="mb-2 text-xl">På bara drygt ett år har dubbelparet Clara Nistad/Emma Wengberg tagit stora kliv framåt. Det långsiktiga målet är OS 2020. – Svårt, men inte omöjligt, säger de. (Bild: Torbjörn Jansson)
  </div>
    <p>Det var inför förra säsongen som förbundskaptenen Jonas Herrgårdh föreslog Clara och Emma att de skulle satsa på att spela dubbel tillsammans. Han såg en klar potential till ett bra samarbete.</p>
<p>Clara, 20 år, hade just blivit senior och hade ingen given dubbelpartner. Emma, 29 år, hade avslutat det mångåriga och framgångsrika samarbetet med Emelie Fabbeke. Men Emma var sugen på att än en gång satsa på ett långsiktigt projekt.</p>
<p>Det nya samarbetet gav resultat direkt. På kort tid etablerade sig Clara och Emma ordentligt. I dagsläget är de på plats 31 på världsrankingen och åtta i Europa.</p>
<p>- Vi passar bra ihop, säger Clara. Jag är stark från bakplan, och Emma är duktig vid nätet.</p>
<p>Det gillar även samma typ av dubbelspel: offensivt med högt tempo, och de vill dominera spelet.</p>
<p>- Vi är sämre defensivt så det får vi jobba på, säger Emma.</p>
<p>Inför den här säsongen tog hon steget att lämna Malmö och flytta till Uppsala. Både Clara och Emma representerar nu Täby, där de tränar två gånger i veckan. Resten av träningen är förlagd till Euro Center i Uppsala.</p>
<p>- Upplägget passar oss väldigt bra, säger Clara. Vi trivs verkligen med tränaren Anders Kristiansen på centret, och vi får bra sparring i Täby.</p>
<p>Tillsammans med många andra starka Täbyspelare gör de klubben till en tuff utmanare till regerande mästarna Fyrisfjädern i Svenska Badmintonligan (SBL). I kväll möts lagen i Uppsala – ett spännande toppmöte.</p>
<p>Clara och Emma har stöd i sin satsning från förbundet, Täby och sponsorer, men jobbar även en del vid sidan om. Emma som fysioterapeut, och Clara i en klädbutik.</p>
<p><strong>Ni är en relativt ny konstellation, och de skiljer en del i ålder och erfarenhet. Vad betyder det?</strong></p>
<p>- Jag försöker vara den lugna och trygga men vet inte om jag alltid lyckas, säger Emma med ett skratt.</p>
<p>Deras mål för dubbelsamarbetet är OS 2020 i Tokyo, Japan. För att ta sig dit måste paret avancera en bit till på rankingen. Helst till plats 15-20 för att vara säkra på att kvalificera sig, men det kan i vissa fall räcka med cirka plats 25, beroende på hur det går för de olika världsdelarnas spelare.</p>
<p>För att nå målet krävs det enligt Clara och Emma ett antal saker: mycket och hård träning, att de slipper allvarliga skador, och att de orkar mentalt.</p>
<p>- Man nöter oerhört mycket på varandra. Vi tränar, tävlar och reser ihop. För att det ska fungera gäller det att man verkligen trivs ihop och är lyhörd för den andras önskemål.</p>
<p>Hittills har det gått bra.</p>
<p>- Vi gillar båda att träna hårt och mycket. Det är viktigt. Dessutom har vi kul ihop, säger Clara och Emma. </p>
  
  <div class="text-gray-400"> Publicerad: 2016-11-14</div>
  

    </main>

</body>

</html>