<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Amanda Högström och Johanna Karlsson uttagna till SOK:s tränarprogram</h1>
  <div class="mb-2 text-xl">Amanda och Johanna tillhör de 20 lovande kvinnliga tränare som utsetts till Olympisk Offensiv - kvinnliga tränare där framtida hållbart ledarskap är den röda tråden.
  </div>
    <p><strong>Hållbarhet ska ge fler kvinnliga tränare<br /></strong>SOK startar ett tränarprogram för att matcha fram fler kvinnor till tränare i OS-truppen och för aktiva i Topp och Talang.</p>
<p>Bland de uttagna till SOK-satsningen är badmintontränarna Amanda Högström, FKU19 och tränare RIG och Eurocenter i Uppsala, och Johanna Karlsson, ansvarig tränare NIU Göteborg. <br />-Mycket glädjande och viktigt för utvecklingen av svensk badminton. Helt i linje med vår målsättning med fler kvinnor som tränare på alla nivåer, inte minst på elitsidan, säger Åsa Strindlund, förbundschef.</p>
<p>- Sverige behöver fler människor som vill satsa på tränarkarriärer och där är kvinnor är en outnyttjad potential. Men vi tror att framtidens ledarskap behöver bli mer hållbart för att locka kvinnor. Det behövs till exempel lösningar som underlättar under småbarnsåren, berättar Ulrika Sandmark som är ansvarig för projektet för SOK:s räkning och även förbundskapten i simning.</p>
<p>20 kvinnliga tränare har nominerats av sina förbund för att de bedöms ha potential att vara topptränare inom sin idrott inom två till sex år. Ett tillvägagångsätt som inte är helt olikt intagsprocessen för aktiva till SOK:s <a href="https://sok.se/4.210e0dd314e260fa75039c.html">Topp och Talang</a>. En av de utsedda tränarna i Olympisk Offensiv – kvinnliga tränare är kanotisten <a href="https://sok.se/4.6e50471314e9b9c0e89126c4.html">Sofia Paldanius</a> som själv har en lång framgångsrik idrottskarriär bakom sig med fem OS och sammanlagt elva VM- och EM-medaljer. I dag är hon förbundstränare i kanotlandslaget i sprint.</p>
<p>- Mina mål som tränare är att jag vill att alla ska bli sedda för den dom är och att jag kan göra så att mina aktiva får ut mesta möjliga av sin kapacitet. Det känns jättekul att få vara med i ett sådant här sammanhang och jag hoppas att det kommer göra att jag utvecklas som tränare. Det svårt att få ihop jobbet med att vara småbarnsmamma ibland. Där hoppas jag att jag kan få idéer från hur de andra deltagarna i samma situation har gjort, säger Sofia Paldanius.</p>
<p><strong>Två år med träffar och utvecklingsplaner</strong></p>
<p>Programmet drar i gång den 31 maj med en digital kick-off. Därefter ska gruppen träffas fysiskt eller digitalt fyra gånger per år under två års tid. Varje träff fokuserar på olika ämnen som är centrala för ett framgångsrikt tränarskap på toppnivå, som exempelvis retorik, hållbarhet och mästerskapscoachning. Tillsammans med respektive förbund ska en individuellt utformad utvecklingsplan tas fram för varje tränare som följs upp kontinuerligt. De intagna får även personliga mentorer.</p>
<p><strong>Jämställd tränartrupp på OS är målet</strong></p>
<p>Målet med Olympisk Offensiv – kvinnliga tränare är att antalet kvinnliga tränare i OS-truppen ska gå från beklämmande tio procent till 35-50 procent med sommar-OS i Los Angeles 2028 och vinter-OS 2030 som huvudmål.</p>
<p>- Redan till sommar-OS i Paris 2024 och vinter-OS 2026 ska vi se ett starkt trendbrott i antalet kvinnliga tränare, säger Ulrika Sandmark.</p>
<p>Förbunden som är i stort behov av bra tränare välkomnar initiativet. De individuella sommaridrotterna är först ut och 13 stycken är med i satsningen. En utökning med tränare från lagbollspelen och vinteridrotterna planeras senare. </p>
<p>- Jag tycker alla satningar som görs för ledare är fantastiskt och att det dessutom handlar om kvinnor är en bonus. För oss har det alltid varit viktigt att ha både manliga och kvinnliga tränare. Det blir en bättre stämning och det blir helt enkelt roligare att jobba i en grupp med båda könen. Man ser aktiva på olika sätt och kan relatera till saker från olika vinklar. Jag tycker det är väldigt bra att den här frågan lyfts och jag hoppas att den följs upp med en utbildning även på förbunden om hur man kan göra, säger Peken Rönnestrand som är förbundskapten för kanotlandslaget i sprint.</p>
<p><strong>FAKTA/ Bakgrunden kvinnliga tränare inom idrotten</strong></p>
<p>Enligt RF:s rapport Jämställdhet bland idrottens ledare från 2019 så är 70 procent av ledarna/tränarna inom de svenska landslagen män. Tittar man på trupperna från de fem senaste sommar-OS så var endast tio procent av tränarna kvinnor, trots att andelen kvinnliga aktiva var över hälften.</p>
<p><strong>FAKTA/ Olympisk Offensiv – kvinnliga tränare</strong></p>
<p>Programmet består av 20 tränare från 13 individuella sommaridrotter. En utökning med tränare från lagbollspelen och vinteridrotterna planeras senare. Den nya insatsen på kvinnliga tränare är ett led i SOK:s långsiktiga satsning Olympisk Offensiv som ska ge fler aktiva och tränare inom Topp och Talang och som i sin tur ska leda till fler svenska OS-medaljer i framtiden.</p>
<p><strong>Alla tränare som ingår är:</strong></p>
<p><a href="https://sok.se/4.6e50471314e9b9c0e896d67.html">Amanda Högström</a>, badminton<br />Johanna Karlsson, badminton<br />Lina Skoghagen, boxning<br />Lotta Andersson, brottning<br />Cornelia Kronwall, brottning <br />Johanna Gullroos, bågskytte<br />Malin Sundström, friidrott<br />Lotta Borgius, friidrott<br />Johanna Vikström, friidrott<br />Therese Larsson, golf <br />Janie Ahlström, gymnastik<br /><a href="https://sok.se/4.6e50471314e9b9c0e89126c4.html">Sofia Paldanius</a>, kanot<br /><a href="https://sok.se/4.6e50471314e9b9c0e89da5b.html">Josefine Nordlöf</a>, kanot<br />Emma Hawke, klättring<br />Malin Källström, rodd<br />Jenny Gustavsson, simning<br />Maria Öhman, simning<br /><a href="https://sok.se/4.6e50471314e9b9c0e899446.html">Claire Vilshed</a>, simning<br /><a href="https://sok.se/4.6e50471314e9b9c0e89d5a8.html">Johanna Larsson</a>, tennis<br />Annie Andersson, triathlon</p>
  
  <div class="text-gray-400"> Publicerad: 2021-05-03</div>
  

    </main>

</body>

</html>