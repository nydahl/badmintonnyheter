<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBL: Viktiga poäng på spel då grundserien avslutas</h1>
  <div class="mb-2 text-xl">Grundserien av SBL avslutas med en samlad omgång under måndagen. Då avgörs vilka som tar plats i Mellanserie A respektive Mellanserie B och vilka som tar med sig viktiga poäng inför fortsättningen.
  </div>
    <p>Inför avslutningen av grundserien är tre lag redan klara för Mellanserie A och därigenom minst en kvartsfinalplats. Fyrisfjädern, Täby och Kista är lagen som finns på säker mark inför måndagens matcher.</p>
<p>För Halmstad som inför omgången ligger på fjärde plats är förutsättningarna också goda för att nå Mellanserie A. Halmstad ställs mot tabelljumbon Spårvägen som ännu inte vunnit och bara segrat i fyra delmatcher under hela hösten.</p>
<p>Det lag som lever på hoppet och jagar fjärdeplatsen är Skogås. En seger mot måndagens motståndare Täby samtidigt som Halmstad förlorar skulle ta dem upp på delad poäng. Då blir det matchskillnad som avgör.</p>
<p>Grundserien avgör hur många poäng lagen tar med sig in i mellanserierna. Tabellettan får starta på 3 poäng, tvåan på 2 poäng och trean på 1 poäng medan det fjärdeplacerade laget startar på 0.</p>
<p>I tabellens nedre regioner handlar det i den sista omgången också om att landa en så bra placering som möjligt för att på så sätt starta med försprång i Mellanserie B. Grundseriens tabellfemma får ta med sig 3 poäng, sexan 2 poäng, sjuan 1 poäng och åttan 0 poäng.</p>
<p>Umeå och Trollhättan står inför omgången på samma poäng och segrar under måndag kväll kan betyda mycket för fortsättningen.</p>
<p>Umeå kommer från två raka Golden set-förluster mot Kista respektive Halmstad men har nu en liten fördel i form av hemmaplan. Trollhättan kommer stärkta efter seger mot Spårvägen i den senaste omgången.</p>
<p>Spårvägen är cementerade i botten av tabellen och inte heller seger i den sista omgången räcker för en förändring av det.</p>
<p>Mellanserie A och B spelas i tre omgångar där lagen i respektive mellanserie ställs mot varandra en gång. Serierna inleds 9 januari och följs upp med matcher 16 januari och 31 januari.</p>
<p><a href="http://www.eltok.net/sb/tournament/show/425" target="_blank">Se tabellen för förutsättningarna inför den sista grundserieomgången</a></p>
<p><em>Bild: Gabriel Ulldahl, IFK Umeå. Foto: Torbjörn Jansson.</em></p>
<h3>Grundseriens avslutande omgång:</h3>
<p>Måndag 18 december kl. 18:30</p>
<p><a href="http://www.eltok.net/sb/tournament/show/450" target="_blank">Fyrisfjädern-Kista</a></p>
<p><a href="http://www.eltok.net/sb/tournament/show/451" target="_blank">Skogås-Täby</a><a href="http://www.eltok.net/sb/tournament/show/450" target="_blank"></a></p>
<p><a href="http://www.eltok.net/sb/tournament/show/452" target="_blank">Halmstad-Spårvägen</a></p>
<p><a href="http://www.eltok.net/sb/tournament/show/453" target="_blank">Umeå-Trollhättan</a></p>
  
  <div class="text-gray-400"> Publicerad: 2017-12-15</div>
  

    </main>

</body>

</html>