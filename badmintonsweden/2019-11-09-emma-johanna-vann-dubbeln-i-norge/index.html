<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma/Johanna vann dubbeln i Norge</h1>
  <div class="mb-2 text-xl">Emma Karlsson/Johanna Magnusson tog hem Norwegian International. Paret vann damdubbeln efter segrar mot danska par i både semifinal och final. Och Emma fick ett guld till!
  </div>
    <p><em>Bilden ovan: Emma Karlsson och Johanna Magnusson vann dubbeln i Norwegian Open i Sandefjord. Foto: Mikael Ropars.</em></p>
<p>Emma Karlsson/Johanna Magnusson var seedade nr. 1 i tävlingen i Sandefjord, och vann semifinalen med klara 21-17, 21-17 mot det danska paret Christine Busch/Amalie Schulz. </p>
<p>I söndagens final blev det något tuffare. Förlust i första set mot danskarna Natasja P. Anthonisen/Clara Graversen med 20-22. Men sedan kom Emma och Johanna igång. Med bättre tålamod, mer rörelse och högre tempo vann de andra set med 21-16. Och i tredje set var svenskparet överlägset, drog ifrån tidigt och gick fram till en överlägsen vinst med 21-10.</p>
<p>Finalen var Emmas och Johannas andra på kort tid. I YONEX Hungarian International Championships i början av november nådde också paret långt.  Där blev det dock förlust i finalen mot starka kanadensiska paret Rachel Honderich/Kristen Tsai, rankat på plats 28 i världen, med 16-21, 16-21.</p>
<p>För Emma blev det ett guld till i norska Sandefjord. Tillsammans med sin danske partner Mads Emil Christensen vann hon även mixed. Först tog de semifinalen med 21-13, 21-6 mot den engelska paret Etan van Leeuwen/Lizzie Tolman. Och i finalen vann Emma och Mads med 21-19, 16-21, 21-12 mot William Villeger/Sharone Bauer, Frankrike.</p>
<p>Även Ashwathi Pillai i damsingel gjorde ett bra resultat i Norwegian International genom att nå semifinal. Förlust där med 12-21, 12-21 mot Shuo Yun Sung från Taiwan.</p>
<p>Flera svenska deltagare nådde kvartsfinal:</p>
<p>HS: Andy Tsai och Jacob Nilsson.</p>
<p>DD: Klara Johansson/Tilda Sjöö.</p>
<p>HD: Jesper Borgstedt /Khai Quan Yap (MAL)</p>
<p>Mixed: Johanna Magnusson / Emil Hybel (DEN)</p>
<p>Länk till lottning och resultat: <a href="https://bwf.tournamentsoftware.com/sport/matches.aspx?id=15AEF657-194D-4520-ADA7-51851808AD43">NORGE</a></p>
<p>Hade du inte möjlighet att se Norwegian International på Badminton Europes Youtube-kanal? <a href="https://www.youtube.com/results?search_query=norwegian+international+badminton+2019">Då kan du se matcherna i efterhand här.</a></p>
  
  <div class="text-gray-400"> Publicerad: 2019-11-09</div>
  

    </main>

</body>

</html>