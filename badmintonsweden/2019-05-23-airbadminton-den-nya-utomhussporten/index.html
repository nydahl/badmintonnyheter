<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">AirBadminton - den nya utomhussporten</h1>
  <div class="mb-2 text-xl">Nu är AirBadminton - den nya utomhusvarianten av badminton - äntligen här. Till årskiftet hoppas även BWF att den nyutvecklade bollen samt utrustningskit till AirBadminton ska finnas på marknaden.
  </div>
    <p><iframe frameborder="0" allowfullscreen="" height="490" src="https://www.youtube.com/embed/FYLJvXb7tOU" width="871"></iframe></p>
<p>Efter flera år av teknisk och konceptuell utveckling presentade idag (23 maj) det Internationella Badmintonförbundet (BWF) den nya sporten AirBadminton i Nanning, Kina.</p>
<p><a href="https://education.bwfbadminton.com/airbadminton/the-game">AirBadminton</a> är ett sätt att göra badmintonsporten tillgänglig för fler personer runt om i världen.</p>
<p>I konceptet ingår en helt ny plastboll ”<a href="https://education.bwfbadminton.com/airbadminton/airshuttle">Airshuttle</a>” som är speciellt framtagen för att funka så bra som möjligt utomhus. Den är mindre vindkänslig och utvecklad för att hålla under lång tid.</p>
<p>AirBadminton spelas på en bana som är något längre än en vanlig badmintonbana (16 m) men ungefär lika bred. Den största skillnaden planmässigt är att i AirBadminton räknas en yta från nätet och två meter in i banan som ute (se <a href="https://education.bwfbadminton.com/airbadminton/how-to-play/court-dimensions">mer om banan i AirBadminton</a>). Denna regel har att göra med att bollen inte lämpar sig för samma typ av avancerade nätspel som den traditionella fjäderbollen.</p>
<p><a href="https://education.bwfbadminton.com/airbadminton/how-to-play">Spelet genomförs</a> med vanliga badmintonracketar och tanken är att en AirBadmintonbana ska kunna sättas upp överallt där utrymme finns, både på asfalt-, gräs- eller sandunderlag. En annan skillnad mot traditionell badminton är att AirBadminton, förutom singel och dubbel, även kan spelas tre mot tre. Här får inte samma spelare slå två gånger i rad i en duell och laget måste vara mixat i kön.  </p>
<p>Ett utrustningskit för AirBadminton innehåller allt som behövs för att rigga en bana, d v s alla linjer, nätstolpar, nät, samt fästanordningar för olika underlag  en kon som markerar servelinjen.  </p>
<p>Här visas <a href="https://education.bwfbadminton.com/airbadminton/how-to-play/court-set-up">hur en AirBadmintonbana enkelt kan sättas upp</a>.</p>
<p>Den nya bollen "Airshuttle" beräknas börja distubureras och säljas runt årsskiftet 2019/2020. Diskussioner förs mellan BWF, bolltillverkaren och olika badmintonmärken vilket syftar till att bollan ska finnas på marknaden så snart som möjligt. </p>
<p>Badminton Sweden återkommer med mer information så fort vi vet mer om exakt releasedatum för bollen samt möjligheter att beställa utrustningskit till AirBadminton.</p>
<p><img alt="" src="http://iof1.idrottonline.se/globalassets/asvenska-badmintonforbundet/faqs-954x466.jpg?w=954&h=466" height="466" width="954" /></p>
  
  <div class="text-gray-400"> Publicerad: 2019-05-23</div>
  

    </main>

</body>

</html>