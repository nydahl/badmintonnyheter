<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nära skräll i Växjö under SM-kvartsfinalerna</h1>
  <div class="mb-2 text-xl">Publiken kände vittringen av en sensation när Täbys energiknippe Richard Kuhl hade titelförsvaren Felix Burestedt i gungning en bra bit in i matchen.
  </div>
    <p><span style="color: #000000;">Vilken häftig lördag det blev under SM med massor av bra, välspelad och underhållande badminton. <br />För Richard Kuhl höll det i över 1,5 set innan Felix tog sig ur pressen och lyckades undvika ett oväntat nederlag. </span><span style="color: #000000;">Vrålen avlöste varandra som sig bör när Richard Kuhl lirar badminton och han lyckades länge skrämma livet ur storfavoriten Felix Burestedt i kvartsfinalen av SM. Halmstadspelaren utsattes för en chockartad start när testosterontjuren från Täby ångade på med hela sin existens som insats, vilket också räckte till en övertygande setseger. Men vid ställningen 17-lika i andra set utnyttjade Felix sin sista livlina när energinivån dalade ytterst marginellt från Richards sida och det var tillräckligt för att där rädda sig själv från en jobbig afton. Felix vann andra set och följde upp med stora segersiffror i det tredje. Trots förlusten är dock dagens succéman mycket nöjd med sin publikfriande insats. </span></p>
<p><span style="color: #000000;">-Jag gjorde verkligen en bra show av det hela och jag är glad över min prestation. Det vara bara att ösa på med mitt spel så mycket som möjligt från start och jag kom upp i den högsta nivån som jag kan spela på, förklarar Richard. </span></p>
<p><span style="color: #000000;">Under det första setet var han poängmässigt helt överlägsen med siffrorna 21-12, vilket fick många i spelhallen att känna stora sympatier för underdogen som var på väg mot något oväntatat. Richard utnyttjade den härliga energin som skapades  och fick precis allt att stämma.<br />- Jag tror att det var en bra kombination av att jag stod bra i defensiven och att jag även kunde nypa till när jag hade lägena. Sedan satte jag många bollar på linjen ,stimmade rätt rejält och hade bra längd i spelet. </span></p>
<p><span style="color: #000000;">Andra set blev betydligt jämnare, men Richard hade även initiativet vid ledning 16-14. Då smög sig dock en liten osäkerhet in i hans spel.<br />-Jag blev tyvärr lite passiv och skulle helt enkelt fortsatt ligga på. Men Felix var stark som kom tillbaka och det tredje setet blev för tufft. Där hade jag svårt att komma in i samma flow som innan. </span></p>
<p><span style="color: #000000;"><span>Felix får nu sällskap av tre andra semifinaltippade spelare som höll för favorittrycket i form av Gabriel Ulldahl, Jacob Nilsson och Gustav Björkler. Av dessa hade Gabriel den tuffaste resan då han bland annat räddade två matchbollar i sin åttondelsfinal mot Albin Hjelm. Vi lär därmed få se ytterligare en SM-match mellan Felix Burestedt och Gabriel Ulldahl</span><span>(?)</span><span>, vilket kan bli en av söndagens allra främsta höjdpunkter. </span></span></p>
<p><span style="color: #000000;">Damsingelns stora favorit Edith Urell fick en betydligt lugnare resa mot morgondagens semifinaler och möter där den nyblivna mästarinnan från juniormästerskapen Julia Tuvesson. På andra sidan gör Frölundas Mirjam Lindgärde och IFK Umeås Selma Arvidsson upp om den andra finalplatsen. </span></p>
<p><span style="color: #000000;">I dubbelkategorierna utmärkte sig främst Ludwig Axelsson och Tom Söderström när man besegrade rutinerade finlirarna Tandaputra/Anhar i en tresetsmangling av den högre skolan. Ungtupparna från Täby hittade en vinstgivande väg genom den indonesiska defensivdjungeln och säkrade därmed en medalj. Det lär dock bli ännu tuffare när de regerande mästarna Joel Hansson och Melker Zickerman Bexell väntar i nästa runda. </span></p>
<p><span style="color: #000000;">I damdubbeln är alla de fyra seedade paren vidare relativt komfortabelt och titelförsvarande paret Johanna Magnusson/Clara Nistad får fortsatt bära det tyngsta favoritskapet, även om Moa och Tilda Sjöö samt Malena Norrman och Ronak Olyaee står redo för att försöka skrälla. </span></p>
<p><span style="color: #000000;">Den betydligt öppnare mixedkategorin är mycket svårare att förutse och känslan är att alla de fyra kvarvarande konstellationerna har lika stora chanser att ta hem den ädlaste valören. Ett spännande möte att vänta är syskonparet Alexander och Clara Nistads irrationella mixedstil mot jätten Johan Azelius och hans partner både på och utanför banan Romina Olyaee. </span></p>
<p><span style="color: #000000;">Vi har med andra ord många spektakulära matcher att se fram emot när söndagens semifinalspel drar igång kl 09.00. Därefter påbörjas finalerna kl 13.00. Alla matcher går att följa via SolidSport. <br /><br />Foto: Torbjörn Jansson</span></p>
<p><span style="color: #000000;"> </span></p>
<p><br /><br /><br /></p>
  
  <div class="text-gray-400"> Publicerad: 2022-03-12</div>
  

    </main>

</body>

</html>