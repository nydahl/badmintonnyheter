<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Silvermedalj för Edith Urell på 8-nations</h1>
  <div class="mb-2 text-xl">Edith Urell var Sveriges starkaste kort under 8-nations för U15 och spelade hem ett imponerande silver i damsingel. Elin Boman vann damsingelguldet i Consolation games.
  </div>
    <p><em>Bild: Edith Urell och Elin Boman med pokaler. Foto: Boxiao Pan.</em></p>
<p>Efter ett lagspel <a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/sverigekampadesigtillenfjardeplatsi8-nationseftermardromsstart/">där Sverige nådde bronsmatch</a>, men där fick se sig besegrade av Frankrike, spelades under helgen de individuella tävlingarna vid U15 8-nations, det som kan kallas ett inofficiellt EM.</p>
<p>Edith Urell inledde singelspelet med imponerande och trygga segrar mot tyskt respektive belgiskt motstånd. Därefter väntade franskt motstånd i en något jämnare match sett till setsiffrorna.</p>
<p>Men det var först i semifinal som en storspelande Edith Urell bjöds på rejält motstånd. På andra sidan nätet stod danskan Anna Siess Ryberg. Edith fortsatte spela stabilt och imponerade inte minst i sitt offensiva spel. Med setsiffrorna 21-18, 21-19 kunde hon ta sig till final.</p>
<p>Finalen blev en repris på turneringens inledningsmatch i lagspelet då danska Emilia Nesic stod som motståndare. Efter den motiga uppladdningen inför lagspelet hade svenskan inte en chans den gången, men under finalen var det en annan Edith som kom till start. Förstaseedade Nesic blev dock för tuff i slutändan. Edith gör en fin prestation och pressar danskan. Emilia Nesic tar dock hem guldet med setsiffrorna 26-24, 21-19.</p>
<p>I övrigt får Sverige nöja sig med framgångar i Consolation game, tävlingen för de som åkt ur huvudturneringen efter den första matchen. Där spelar Elin Boman hem en seger i damsingel efter en stark finalmatch i tre set.</p>
<p>Även Ludwig Axelsson och Simon Sandin står för fina prestationer under Consolation games och blir bronsmedaljörer i singelspelet. I dubbelspelet gick det trögare för Sverige. Där var Ida Melkerhed/Edith Urell främsta par då de nådde kvartsfinal.</p>
<p>Tävlingarna överlag domineras stort av Danmark som vinner guld i samtliga kategorier av huvudtävlingen. Sverige gör en stark insats trots en tuff inledning av tävlingsveckan och reser stolta hem med en silvermedalj i damsingel, en guldmedalj i consolation games i damsingel och en imponerade fjärdeplats i lagtävlingen.</p>
<p>Se fullständiga resultat från de individuella tävlingarna här: <a href="http://www.competitions.be/sport/matches.aspx?id=4D45F68F-403F-4C8E-A5A7-BC5369B11210" target="_blank">8-nations Herstal 2017 Individual </a></p>
  
  <div class="text-gray-400"> Publicerad: 2017-03-27</div>
  

    </main>

</body>

</html>