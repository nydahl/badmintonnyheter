<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Trollhättan klara för SBL</h1>
  <div class="mb-2 text-xl">Svenska Badmintonligan får ett tillskott till nästa säsong. Trollhättan är som seriesegrare i division 1 klara för SBL-spel säsongen 2017/2018.
  </div>
    <p>Det unga Trollhättan-laget stod under säsongen för imponerande spel i divison 1. Med full poängpott är klubben nu klar för SBL nästa säsong. Det blir första gången som Trollhättan spelar i Sveriges högsta liga – en given höjdpunkt för föreningen.</p>
<p>− Det är ju det största som hänt oss sportsligt. Vi har haft mycket framgångar på ungdomssidan, men inte varit så här högt upp på seniornivå tidigare, säger Jan Borgstedt, ordförande i Trollhättans Badmintonförening.</p>
<p>Redan inför förra säsongen hade Trollhättan chansen att få kvala till SBL men då tackade man nej. Delvis på grund av att föreningen var på väg att flytta in i en ny hall men även att truppen kändes för ung och orutinerad. Med flytten till den nya hallen avklarad har föreningen nu en stabilare grund att stå på.</p>
<p>− Jag tror att vi kan växa som klubb genom spel i SBL. Vi ökar redan antalet medlemmar med den nya hallen och både lokaltidningar och företag kommer bli mer intresserade nu. Som enda lag i region väst tror jag att vi kan få stor uppmärksamhet. Vi diskuterar även elitstöd med kommunen, säger Jan Borgstedt.</p>
<p>Laget med enbart egna produkter och en snittålder på under 21 år står inför stora sportsliga utmaningar kommande säsong. Ledarkvartetten bestående av Lasse Westerbäck, Jens Olsson, Jesper Olsson och Niclas Johansson har nu ett tufft men inspirerande jobb framför sig. Det uttalade målet är att etablera sig i SBL.</p>
<p>− Vi vill förstärka laget med en eller två toppspelare och även bredda truppen. Samtidigt vill vi värna om det lag vi har som tagit oss upp. Innan vi kan förstärka måste vi säkra att budgeten till det finns. Där lägger vi mycket arbete just nu, säger Jan Borgstedt.</p>
<p>Med Trollhättan klara för SBL kommer ligan nästa säsong att bestå av åtta lag. Sedan tidigare är Fyrisfjädern, Kista, Täby, Skogås, Halmstad, Spårvägen och Umeå lag som spelar i serien.</p>
  
  <div class="text-gray-400"> Publicerad: 2017-04-24</div>
  

    </main>

</body>

</html>