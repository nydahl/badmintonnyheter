<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Sverige övertygade i första kvalmatchen</h1>
  <div class="mb-2 text-xl">Sverige fick en mycket bra start på EM-kvalet. Klara 5-0 mot Slovakien. Allra gladast var landslagsdebutanten Elin Svensson (Bilden ovan. Foto: Torbjörn Jansson) som vann en rysligt jämn damsingel.
  </div>
    <p>I en härlig inramning i IFU Arena i Uppsala fick Sverige precis den start de ville ha i EM-kvalet. Slovakien besegrades med 5-0, inför cirka 400 åskådare.</p>
<p>En enda match var jämn – damsingeln där Elin Svensson, Askim, gjorde sin landslagsdebut. Elin avgjorde med 22-20 i tredje set.</p>
<p>- Puh, det var skakigt, säger en glad och lättat Elin efteråt. Jag hade svårt att hitta banan och slagen i dag. Men det goda var att jag vann trots att jag inte spelade så bra.</p>
<p>Elin har den här säsongen flyttat till tyska Mülheim, och satsar heltid på badminton. Förutom lite ekonomisk hjälp från den klubb som hon spelar för i tyska ligan finansierar hon sin vistelse med hopsparade pengar.</p>
<p>Träningen i Tyskland har redan gett resultat. Bland annat gick Elin för några veckor sedan till kvartsfinal i Hungarian International, som är det bästa svenska damsingelresultatet på länge.</p>
<p>- Jag har enorm nytta av sparringen i Tyskland. Jag får hela tiden träna med deras landslagsspelare och det betyder mycket, berättar Elin.</p>
<p>Dessutom tränar hon hårdare än någonsin.</p>
<p>- Det blir kvalificerad träning sex timmar per dag. Det ger resultat, säger hon.</p>
<p>Förbundskaptenen Jonas Herrgårdh var mycket nöjd med Elins insats.</p>
<p>- Hon besegrar en motståndare som är klart bättre rankad. Det är verkligen roligt, säger han.</p>
<p><strong>Så här gick det i matcherna:</strong></p>
<p>MD: Nico Ruponen/Amanda Högström – Matej Hlinican/Zuzana Palkova 21-14, 21-11.</p>
<p>En övertygande seger, där det svenska paret aldrig var i några svårigheter. Nico/Amanda kommer också till EM-kvalet med gott självförtroende efter flera mycket goda resultat i internationella turneringar den senaste tiden. Resultaten har gjort att de tagit rejäla kliv uppåt i världsrankingen. Nico/Amanda är i dag nr 28 i världen i mixeddubbel.</p>
<p>- Vi spelade lugnt och avslappat hela vägen i dag. Det kändes härligt att ge laget en god start, säger Amanda.</p>
<p>HS: Henri Hurskainen – Milan Dratva 21-8, 21-15.</p>
<p>En enkel seger för Henri, även om det var jämnare i början av andra set när Henri gick ned i tempo. Henri var bättre än sin motståndare i allt, och spelade varierat och kontrollerat.</p>
<p>- Skönt att få spela in sig i hallen och känna på banan. Det kändes helt OK, och jag ser fram emot fortsättningen mot Portugal i morgon lördag och Finland på söndag, säger  Henri.</p>
<p>DS: Elin Svensson – Martina Repiska 21-19, 18-21, 22-20.</p>
<p>Kvällens jämnaste match. Elin fick slita för många av sina poäng. I avgörande set låg hon under med 11-14 innan hon kom tillbaka. Elin fick sin andra matchboll med en nätrullare och avgjorde sedan till 22-20.</p>
<p> - Jag vann tack vare publikstödet, säger Elin. För jag hittade inte riktigt banan, men jag är enormt glad för vinsten.</p>
<p>HD: Nico Ruponen/Rickard Eidestedt – Milan Dratva/Matej Hlinican</p>
<p>Det svenska paret fick en bekväm resa. De hade ett mycket snabbare tempo än sina orutinerade motståndare, som hade svårt att hänga med.</p>
<p>- Det kändes bra, säger Rickard Eidestedt. Vi gjorde ett ordentligt och fokuserat jobb.</p>
<p>DD: Clara Nistad/Emma Wengberg – Zuzana Palkova/Martina Repiska 21-12, 21-16.</p>
<p>Sverige har en stark damdubbel, härdad i hård internationell konkurrens. Clara/Emma spelade i ett tempo och med ett tryck i spelet som gav en lätt vinst. </p>
<p>I matchen Finland – Portugal vann Finland med klara 5-0.</p>
<p> I morgon lördag kl 12.00 går nästa omgång:</p>
<p>Sverige – Portugal</p>
<p>Finland – Slovakien</p>
<p> </p>
<p> </p>
  
  <div class="text-gray-400"> Publicerad: 2016-11-11</div>
  

    </main>

</body>

</html>