<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Äntligen – nu blir det som vanligt igen</h1>
  <div class="mb-2 text-xl">Det är nästan svårt att ta in, efter två år av restriktioner och förhållningsregler. Men nu är det över. På onsdag återgår vi till normalläge i Sverige igen.
  </div>
    <p>Det är på sin plats att tacka alla inblandade, som gjort sitt bästa i en väldigt speciell situation. Vi hoppas nu – en gång för alla – att vi kan lägga allt detta till handlingarna och se framåt.<br />Ja, vi lär hantera efterdyningarna av pandemin en lång tid framöver, men vi kan ändå ställa om nu, och leva och idrotta, mer som vi vill och önskar. Det är så viktigt för vår idrott som omsluter så många människor. Svensk badminton är i sitt omfång en folkrörelse i sig, som verkligen sätter Sverige i rörelse, året runt, i våra olika träningsmiljöer och motionshallar.<br />Så tack alla, för kämpandet och de eftergifter ni tvingats göra i verksamheten.<br />Nu bestämmer vi oss för att skjuta fart, framåt, med massor av energi och glädje. Läktarna kan fyllas igen, så även våra anläggningar, med nya och gamla medlemmar. <br />Det är så många som längtat, och nu är vi där.<br />Tack!<br /><strong><br /></strong>Ett litet obs på slutet bara, apropå fortsatt hänsyn:<br />Det som fortfarande gäller är att stanna hemma och undvika nära kontakt med andra vid symtom som kan vara covid-19. Dessutom kvarstår rekommendationen att de som är ovaccinerade ska undvika trängsel och stora folksamlingar, och försöka undvika smitta. Det gäller även för dem som tillhör en medicinsk riskgrupp eller är äldre.<br /><br /> #tackbadmintonsverige #tillsammansförflerirörelse <br /><br /></p>
  
  <div class="text-gray-400"> Publicerad: 2022-02-07</div>
  

    </main>

</body>

</html>