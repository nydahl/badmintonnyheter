<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svenska talanger på frammarsch</h1>
  <div class="mb-2 text-xl">Häromveckan svarade vårt U17-landslag för en fin insats i 6-Nations i Nederländerna. Förbundskapten Douglas Lidman och Romeo Makboul blickar här tillbaka på några intensiva och roliga dagar.
  </div>
    <p>Douglas:<br />”Vi var framme på vårt hotell i Arnhem på onsdagskvällen. Tävlingens första matcher i 6-nations U17, en tävling som innehåller både ett individuellt- och ett lagmästerskap, skulle starta på morgonen dagen efter. Medverkande länder var Sverige, Tyskland, England, Frankrike, Nederländerna och Danmark i Papendal, där landets landslagsspelare har sin träning till vardags och ett av fyra olympiska träningscenter i landet. </p>
<p>Första dagen med individuellt spel började och Sverige ställde upp med sex dam- och herrsingelspelare och åtta par i herr- och damdubbel, samt mixeddubbel. En bit in i dagen och tävlingen hade vi nått blandade resultat. En bra mängd vinster, men även ett par tappade matcher i första rundorna. Alla spelare i hallen var mycket duktiga och ofta väldigt rutinerade för sin ålder. Det märktes att det endast var dom bästa spelarna från respektive land som var på plats. Sverige gick till fyra kvartsfinaler i de individuella spelen. </p>
<p>På lördagen började lagspelet där Sveriges första motståndare var Tyskland. På pappret en tuff match där vi till slut vann med 6-3. Laget kändes mycket starkt och visade sig direkt kunna svara på det tuffa motståndet och visa vilken hög nivå laget har. Sverige mötte på eftermiddagen Danmark. En match som slutade med en 7-2 förlust. Med en vinst och en förlust in i resten av tävlingen var vi mycket taggade på att fortsätta fighten om guldmedaljerna! </p>
<p>När allt sedan är över på måndagsförmiddagen hade vi vunnit mot Nederländerna med 7-2, som sen följdes upp av två väldigt tajta matcher mot Frankrike och England som båda slutade i 4-5 förluster. Detta gjorde att vi just då låg på en fjärdeplats eftersom att matchen mellan England och Tyskland inte hade spelats klart. Till slut vann Tyskland matchen och då hamnade Sverige, England och Tyskland på samma poäng. Efter matchräkning stod det klart att Sverige knep tredjeplatsen! </p>
<p>Jag och assisterande coach Aditya Dwi Putra var nöjda med resultaten som laget och spelarna tog med sig hem. Alla spelarna visar att dom hör hemma här bland resten av Europas bästa spelare. Ett välförtjänt resultat i lagtävlingen som känns mycket rättvist och förhoppningsvis är väldigt lärorikt inför nästa säsong. Det är superkul att få se spelarna och deras utveckling under säsongen. Jag och Putra känner att spelarna har gjort sitt bästa och vunnit många riktigt tuffa matcher. Det ser bra ut inför höstsäsongen och spelarna i laget har förhoppningsvis fortsatt denna fina utvecklingskurva till dess att den drar igång.”</p>
<p><strong><br /></strong>Romeo Makboul:<br />”Under förra helgen arrangerades 6-Nations där Sverige i lag-tävlingen slutade trea, samtidigt som man högg på en ännu högre placering. En av de duktiga spelarna är framtidslöftet Romeo Makboul. Så här skriver han om förra helgens äventyr:<br />”Resan till 6 Nations var väldigt rolig. Början på tävlingen startade inte som jag hade tänkt mig, det var väldigt skakigt och nervöst i början där jag inte kände mig i form och inte riktigt hittat hallen och ljusen. Men ju längre in i tävlingen vi kom desto bättre kändes det. Dom två sista dagarna när vi hade lagspel kände jag att jag verkligen hade hittat mitt spel vilket var väldigt skönt då jag i början hade känslan av att jag halkat efter enormt i Europa men sedan fick jag en chans att visa upp mig mot min tidigare EM-motståndare Dillon Chong där jag vann 21-11 21-12 vilket kändes väldigt stabilt och skönt. Sedan mötte jag också en stark Mats Duwel som också gjort bra resultat tidigare och den vann jag 21-8 21-10. Sammanfattningsvis kändes det lite surt för mig att det tog sån lång tid att hitta mitt spel, men ändå skönt att jag till slut fick till det. Det jag tar med mig från den här tävlingen är att vara med fokuserad i början av tävlingen och vara medveten om att det kommer bli tuffare med mera.”</p>
<p>Den svenska truppen:<br />Ebba Holmström, Spårvägen BMF<br />Estrid Björkler, Västar Frölunda BMK<br />Felicia Silvennoinen, Kista BMK<br />Matilda Ståhle, Kista BMK<br />Sofia Strömwall, Täby BMF<br />Tina Abbpaykar, Malmö BK<br />Felix Lindeblad, Påvelund TBK<br />Filip Swahn, Spårvägen BMF<br />Isak Erliksson, Täby BMF<br />Romeo Makboul, Spårvägen BMF<br />Viktor Chen, Göteborg BK</p>
<p>FK och coach: Douglas Lidman & Aditya Dwi Putra</p>
<p><br /><br /></p>
  
  <div class="text-gray-400"> Publicerad: 2022-04-28</div>
  

    </main>

</body>

</html>