<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Veteran-VM Dag 5</h1>
  <div class="mb-2 text-xl">Stefan fixade 3 medaljer på 2 matcher!
  </div>
    <p>Dagen började med Stefan Sjöö i HS45+ möter en engelsman men man hinner inte spela mer än 5 poäng då engelsmannens hälsena går av.</p>
<p>Nu slumpar det sig inte bättre än att det var den engelsman som skulle möta Erik Söderberg/Anki Gunners senare i MD45+.</p>
<p>Så efter bara 5 spelade poäng så har Sverige 2 medaljer klara.</p>
<p> </p>
<p>Tyvärr så gick det fort i Christer Forsgrens match i HS55+. Holländaren som Christer mötte var alldeles för bra vilket gav en förlust i 2 raka set.</p>
<p>Men vi får inte för det glömma bort Christers insats tidigare i turneringen då han slog den regerande världsmästaren från Japan i 2 raka set.</p>
<p> </p>
<p>Tvärstopp blev det också för Bengt Mellquist i par med en fransyska mot hemmapar från Canada. Även här förlust i 2 raka set.</p>
<p> </p>
<p>Tyvärr så fortsatte det gå mindre bra för Bengt Mellquist. Nu var det dags för HD50+ tillsammans med en norrman mot ett engelskt par.</p>
<p>I första set kom man ett par poäng efter i början av setet och det höll i sig hela setet, förlust 15-21.</p>
<p>Andra set började tyvärr på samma sätt men skillnaden här var att Bengt och norrmannen kämpade sig ikapp till 20 lika men då ryckte engelsmännen iväg igen, förlust 20-22.</p>
<p> </p>
<p>I Sveriges sista kvartsfinal så vann Stefan Sjöö/Erik Söderberg i HD45+ mot ett kombinerat par från Österrike och Australien.</p>
<p>Återigen sattes det svenska paret inte på några större prov utan vann enkelt med 21-13, 21-9.</p>
<p> </p>
<p>En summering av kvartsfinalerna ger 3 svenska vinster och 3 förluster.</p>
<p> </p>
<p>Semifinalerna spelas enligt följande med seedning inom parentes:</p>
<p>21:35 HS45+ Stefan Sjöö [3] - Martin Quist, Danmark [1]</p>
<p>21:35 MD45+ Erik Söderberg/Anki Gunners [4] - Jon Austin/Elaine Meagher, England [1]</p>
<p>23:40 HD45 + Stefan Sjöö/Erik Söderberg [2] - Jon Austin/Mark Golds, England [3]</p>
<p> </p>
<p><em><a href="http://www.facebook.com/#!/pages/Badminton-Sweden/109068639129004" target="_blank">Vill du läsa all dagsrapporter från Veteran-VM? Klicka här ocj följ VM på vår facebook-sida!</a></em></p>
<p> </p>
  
  <div class="text-gray-400"> Publicerad: 2011-08-26</div>
  

    </main>

</body>

</html>