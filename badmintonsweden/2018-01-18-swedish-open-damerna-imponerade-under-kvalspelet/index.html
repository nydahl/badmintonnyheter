<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Swedish Open: Damerna imponerade under kvalspelet</h1>
  <div class="mb-2 text-xl">Under en kvaldag då många svenskar fick det tufft stack damsingel ut som en kategori där hemmaspelarna visade styrka med två spelare som kvalade in till huvudtävlingen - både Elin Svensson och Emma Thorné.
  </div>
    <p><em>Bild: Elin Svensson knyter näven i en segergest. Foto: Torbjörn Jansson.</em></p>
<p>Elin Svensson och Emma Thorné tog sig vidare till Swedish Opens huvudtävling som inleds på fredag. Svenskorna visade båda upp sin styrka genom att i kvalspelets sista omgång vinna varsin tresetare.</p>
<p>Elin Svensson stötte på en dansk motståndare redan i den första kvalmatchen. Efter att ha förlorat första set kunde svenskan från göteborgsklubben Askim vända på matchen. Andraset tog hon hem med 21-11 och i tredje gjorde hon historien kort genom att vinna med förkrossande 21-7.</p>
<p>I kvalmatch nummer två blev det återigen danskt på andra planhalvan. Elin vann första set men tappade sen initiativet och förlorade andra. Men i ett sista avgörande set visade Elin styrka och vann till slut med 21-17.</p>
<p>− Det blev en tuff tresetare så det känns skönt att jag vann, säger en Svensson som fick slita hårt för torsdagens segrarHon är tillbaka i spel efter en tids skadefrånvaro. En gammal knäskada har hållit henne borta från tävlande sedan i början av november.</p>
<p>− Även om jag inte är så matchvan så är jag nöjd med att jag höll ihop det idag, säger hon.</p>
<p>Då huvudtävlingen drar igång under fredagen så ställs hon mot danska Irina Andersen.</p>
<p>− Jag hoppas att jag kommer igång mer med matchtempot. Det kändes lite långsamt idag så jag hoppas att jag kommer igång mer med tempot och säkerheten i spelet.</p>
<p>Också Emma Thorné är klar för huvudtävlingen sedan hon slagit armeniskan Lilit Poghosyan i den sista kvalomgången i tre set.</p>
<p>− Det kändes jättebra. Jag tänkte på hur jag spelade, höll min taktik och spelade bra. Jag är jättenöjd att jag lyckades hålla huvudet idag. Jag är ofta väldigt upp och ned när jag spelar, men idag lyckades jag hålla fokus.</p>
<p><b>Vad har du för förhoppningar inför fortsättningen?</b></p>
<p>− Jag ska hålla den bästa nivån jag kan och se hur långt det räcker.</p>
<p>Dagens första svenskar att spela sig in i huvudtävlingen var mixedparet Filip Suwanphingkha och Malena Norrman. Kvaldagen inledde de mot välbekant motstånd i form av Jakob Burestedt/Lydia Demetriades. En match som Suwanphinkha/Norrman vann i två set.</p>
<p>− Det var inte så bra spel från något håll i första set. Men i andra set finner jag och Malena varandra bättre på banan. Vi hade offensiven och lyckades spela enkla bollar, säger Filip Suwanphingkha.</p>
<p>Därpå ställdes svenskarna mot ett danskt par som skulle bjuda på tuffare motstånd.</p>
<p>− De höll bollen nere mycket och vi var tvungna att rycka fram i banan för att få upp lyften. Där spelade vi bättre ju längre matchen gick. Malena är väldigt stark i framplanen och jag gjorde mitt.</p>
<p>Efter tre set stod det svenska paret som segrare – en vinst som tog dem in i huvudturneringen.</p>
<p>− Vi tar match för match och ser det som en lärorik erfarenhet, säger Suwanphingkha.</p>
<p>Damdubbelparet Madeleine Persson/Stina Runesson blev även de i ett tidigt skede klara för huvudtävlingen utan att ens behöva ställa sig på banan under torsdagen. En WO från ett engelskt par skickade svenskorna vidare i tävlingen.</p>
<p>Senare på kvällen vann Lydia Demetriades/Malena Norrman sin match och även de är därmed klara för spel också på fredag.</p>
<p>Även i herrdubbelkvalet hade svenskarna stora framgångar. Alex Luong/Filip Svensson, Mattias Borg/Magnus Sahlberg och även det halvsvenska Kistaparet Tim Foo (Sverige)/Andhika Anhar (Indonesien) tog sig alla vidare från kvalet som avgjordes sent in på kvällen.</p>
<p><a href="http://www.tournamentsoftware.com/sport/matches.aspx?id=68115587-A7BC-4D93-AD52-283213B54064&d=20180118" target="_blank">Se dagens resultat i sin helhet</a></p>
  
  <div class="text-gray-400"> Publicerad: 2018-01-18</div>
  

    </main>

</body>

</html>