<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Europeiskt parabadminton-event med svenskt deltagande</h1>
  <div class="mb-2 text-xl">60 deltagare från fler än 20 länder samlades i Belfast för en helg med fokus på parabadminton. Från Sverige och Fyrisfjädern deltog tränaren Kristin Martinsson.
  </div>
    <p>För första gången kombinerades ett träningsläger för elitspelare med en tränarutbildning då Badminton Europe anordnade ett parabadminton-event som pågick 9-12 november. Eventet hölls i den nordirländska huvudstaden Belfast.</p>
<p>Kristin Martinsson som är tränare för parabadminton-gruppen i Fyrisfjädern deltog och hämtade gott om inspiration.</p>
<p>− Det var helt fantastiskt att vara där med så många motiverade människor som alla spred positiv energi. Det finns en otrolig gemenskap inom parabadminton.</p>
<p>Den stora tränargruppen på plats var en blandning av både rutinerade tränare och de med mindre erfarenhet. Eventet bjöd på teori och diskussion, men även praktiskt lärande.</p>
<p>− Vi fick testa på en hel del, bland annat att spela i rullstol och hur det känns att röra sig på en stor bana som kortväxt.</p>
<p>Flera diskussioner handlade om utvecklingen av parabadminton och många var överens om att mycket kommer att hända den närmaste tiden då sporten fortfarande är relativt ung.</p>
<p>Att tränarutbildningen hölls samtidigt som ett träningsläger för paraspelare gjorde att tränargruppen kunde observera träning på riktigt hög nivå.</p>
<p>− Det var spelare från hela Europa med olika funktionsvariationer inom alla paraklasser. En del var där för att ladda upp inför parabadminton-VM som spelas senare i november, berättar Kristin Martinsson.</p>
<p>Kristin har tillsammans med Simon Fagerlund hand om parabadminton och special olympians inom Fyrisfjädern. Varje lördag håller de träningar för en rad olika grupper.</p>
<p><b>Vad tar du framförallt med dig från parabadminton eventet i Belfast?</b></p>
<p>− Dels den fantastiska energi som finns inom parabadminton, att det finns en sån stark gemenskap och att alla stöttar varandra. Sen tar jag förstås även med mig många nya upplägg för träningar och övningar inom de olika klasserna. Jag skulle råda alla tränare som får chansen att åka på den här typen av event, det är fantastiskt inspirerande.</p>
<p><a href="http://www.badmintoneurope.com/cms/default.aspx?clubid=4685&cmsid=239&pageid=5381&m=5271490" target="_blank">Läs mer om eventet på BEC:s hemsida</a></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/parabadminton-belfast-kristin-martinsson-webb.jpg?w=600&h=700" height="700" width="600" /></p>
<p><em>Foto: Kristin Martinsson på BEC:s parabadminton-event i Belfast.</em></p>
  
  <div class="text-gray-400"> Publicerad: 2017-11-17</div>
  

    </main>

</body>

</html>