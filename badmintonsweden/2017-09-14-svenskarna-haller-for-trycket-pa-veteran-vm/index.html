<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svenskarna håller för trycket på Veteran-VM</h1>
  <div class="mb-2 text-xl">Veteran-VM i Indien är i full gång och efter tre speldagar ser det bra ut för de favorittyngda svenskarna. Av de seedade spelare som kom till start är alla kvar i turneringen inför torsdagens spel.
  </div>
    <p><em>Bild: Glada miner i den svenska truppen på Veteran-VM i Kochi, Indien.</em></p>
<p>Veteran-VM i indiska Kochi inleddes på måndagen 11 september och pågår fram till söndag 17 september då finalerna ska avgöras. Sverige kom till turneringen med en 33 personer stark trupp med sex damer och 27 herrar.</p>
<p>Förhållandena i arenan är något annat än det svenskarna är vana vid. Men i en temperatur på 25 grader, stark belysning och besvärliga luftströmmar från air condition har Sverige presterat bra så långt. Inför VM:s fjärde dag var samtliga tolv seedade svenskar kvar i turneringen.</p>
<p>En del favorittippade spelare/par har fått en tuffare resa än andra. Magnus Gustafsson i herrsingel +45 ställdes mot en stark hemmaspelare redan i sin första match och vann i tredje set med siffrorna 21-19.</p>
<p>Det finns även en del del positiva överraskningar bland svenskarna. En av dessa är <span>Marcus Jansson i herrsingel +35 som tagit sig vidare mot både franskt och indiskt motstånd. Härnäst väntar semiseedat thailändskt motstånd för Marcus.</span></p>
<p><span><span>Stefan Edvardsson med danska mixedpartnern Hanne Linda Bertelsen i +45 är också en skrällvarning. Paret började med att slå ut ett Sri Lanka och fortsätter under torsdagen med spel mot seedat engelskt motstånd. Stefan som ställer upp i tre kategorier inom sin ålderklass har gjort fina resultat på alla håll så långt.</span></span></p>
<p>Toppseedade Magnus Nytell kliver tillsammans med mixedkollegan <span>Grace Kakiay, Holland, i mixeddubbel +50 in i tävlingen under torsdagen. Det gör även förstaseedade Bengt Mellquist med danske Per Juul i herdubbel +55.</span></p>
<p><span>Fortsätter de seedade svenskarna att hålla för trycket och prestera samma fina badminton kan Sverige se fram emot flera medaljer. Seedningen pekar på två<span> guld, tre silver och fyra brons om svenskarna håller för favoritskapet.</span></span></p>
<p><span><span>Enligt rapporterna har den svenska truppen klarat sig förhållandes vis bra från kostrelaterade problem som annars kan vara vanliga vid långväga resor.</span></span></p>
<p><span>Under torsdagen spelas 32 matcher med svenska spelare.</span> <a href="http://bwf.tournamentsoftware.com/sport/matches.aspx?id=DD6D7F17-F0D3-4907-BB07-B0F3AE135BEE&d=20170914" target="_blank">Här följer du resultaten</a>.</p>
  
  <div class="text-gray-400"> Publicerad: 2017-09-14</div>
  

    </main>

</body>

</html>