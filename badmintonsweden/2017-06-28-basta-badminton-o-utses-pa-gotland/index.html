<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Bästa badminton-ö utses på Gotland</h1>
  <div class="mb-2 text-xl">Under veckan pågår Island Games på Gotland. Badminton är en av de sporter som öarna gör upp i.
  </div>
    <p><em>Foto: Island Games 2017/L. Ronström.</em></p>
<p>Internationella Ö-spelen, Island Games, är tävlingen där världens öar gör upp i prestigefyllda tävlingar i en rad sporter. Tävlingen hålls vartannat år och denna gång har världens idrottande öbor samlats på Gotland.</p>
<p>Badmintonturneringen inleddes med lagspelet under söndag och måndag. Gotlänningarna stötte på Färöarna och Shetlandsöarna i gruppspelet. Där blev det först seger mot Färöarna (5-0) och sedan förlust mot Shetlandsöarna (1-4).</p>
<p>Poängskörden från gruppen räckte inte till slutspel för Gotland och laget fick istället spela play-off om plats 5-8. Där blev det återigen en förlust och en seger då gutarna ställdes mot Grönland (0-3) och Menorca (3-2). Hemmaspelande Gotland slutade därmed på en sjätte plats i lagtävlingen av de 14 lag som ställde upp.</p>
<p>Turneringen vann Guernsey, beläget strax utanför den franska kusten, med Jersey som silvermedaljör och Isle of Man som god trea.</p>
<p>Under tisdagen startade de individuella spelen som avgörs under resten av veckan. Senast det begav sig på ön Jersey utanför Normandies kust så stod Gotland som segrare i mixeddubbel genom Caroline Gate/Björn Eriksson och tog även en silvermedalj i damdubbel genom lag Caroline Gate/Viktoria Olsson Meimermondt. Nu återstår att se om gotlänningarna kan upprepa den prestationen.</p>
<p>Truppen 2017 består av Björn Eriksson, Johannes Gardell, Carolina Gate, Emma Gate, Johan Gate, Emelie Hansson, Annie Hjerten, Robert Karlsson, Viktoria Olsson Meimermondt och Daniel Söderström.</p>
<p>Läs mer om Internationella Ö-spelen och följ resultaten här: <a href="http://islandgames2017results.com/sport.aspx?SportID=3" target="_blank">Island Games 2017</a></p>
  
  <div class="text-gray-400"> Publicerad: 2017-06-28</div>
  

    </main>

</body>

</html>