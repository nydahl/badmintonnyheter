<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">Styrelsen har haft fysiska möten i december och januari och här kommer en sammanfattning av det viktigaste som berör oss alla.
  </div>
    <p><strong>Anställningar</strong></p>
<p>Det är nu som ni redan sett på hemsidan klart att Hans Brehnfors, Claes Johansson och Åsa Strindlund anställts av förbundet. Hans kommer att arbeta med utvecklingsfrågor i hela förbundet men startar sitt arbete med att ta hand om det förnämliga arbete som våra tidigare föreningsutvecklare genomfört. Detta arbete fördelar han nu för närvarande upp mellan sig själv, Claes Johansson och Åsa Strindlund. Dessa tre kommer nu att tillse att föreningsutvecklingsarbetet går in i ny fas samtidigt som utbildningssidan får nystart. Samarbetet dessa tre emellan kommer vara centralt då många av de föreningsutvecklingsfrågor vi fångat upp under senaste tre åren bland annat handlar om en förbättrad utbildningsstruktur.</p>
<p> </p>
<p>Vi tackar samtidigt Ulf Svensson, Håkan Melker, Erik Fransson, Claes Johansson, Kenneth Forsberg och Maria Nilsson för ett fantastiskt jobb under två års tid.</p>
<p> </p>
<p><strong>Riksidrottsgymnasierna</strong></p>
<p>Vi har under senaste året sett ett växande intresse för att utveckla och ta hand om våra gymnasieelever. Under förra året tillstyrkte vi två nya NiU gymnasier i Falköping och Stockholm och inför den nya dimensioneringsperioden för våra Riksidrottsgymnasier har vi fått in fyra ansökningar. Ansökningar har inkommit från Malmö- Göteborg- och Uppsala Kommun samt från Tibble Friskola i Täby. Mycket glädjande att intresset för att utveckla våra ungdomar är så stort.</p>
<p> </p>
<p>Styrelsen har i styrelsemötet under helgen haft uppgiften att värdera ansökningarna och har kommit fram till att man anser att tre av ansökningarna håller den nivån att de är värda att gå vidare med till Riksidrottsförbundet (RF). Dessa är Malmö, Göteborg och Uppsala. RF har sedan att gå igenom och godkänna eller avslå samt tilldela antalet platser. Därefter kommer förbundet att besluta om det blir ett eller två gymnasier. Skulle antalet platser totalt bli fler än 36 för Badminton finns möjlighet för tre RIG men detta är inte realistiskt att tro efter de kontakter som vi hittills haft.</p>
<p> </p>
<p>Under tiden RF tittar på underlagen kommer Badmintonförbundet att göra fortsatta genomgångar med ansökningsorterna för att i slutändan se vilka som passar bäst mot våra långsiktiga mål om medaljer i ungdoms- och seniorkategorierna i framtiden. Styrelsen ser att många idrottsliga och personella frågor till orterna kvarstår att reda ut under denna period. Slutligt besked kommer att komma om placering senast 29 april 2016.</p>
<p> </p>
<p><strong>Avgiftsrevison</strong></p>
<p>Uppdraget från årsmötet att titta över sanktions kontra licensavgifter och eventuella andra möjligheter pågår för fullt. Det är en svår ekvation att lösa. Styrelsen har beslutat att reviderat förslag skall finnas framme i mitten av februari för utskick till distrikt och badmintonsverige. I denna kommer vi att försöka ta hänsyn till önskemål från förbundsmötet att det skall bli billigare för deltagarna med sanktionsavgifterna. När förslaget slutligt är presenteras är det viktigt att vi får in synpunkter på förslaget för att sedan kunna bereda en proposition om ev avgiftsjusteringar till årsmötet.</p>
<p> </p>
<p><strong>Ekonomi</strong></p>
<p>Intäkterna från RF bidragen kom inte riktigt upp i de nivåer för 2016 som vi hoppats på i samband med budgetarbetet. Detta gör att vi just nu har en prognos för verksamhetsåret 2015/2016 som landar runt minus 150 kkr. Glädjande nog tillförs nya medel från RF 2016 efter det tillskott RF fick och detta belopp motsvarar det prognostiserade underskotten om 150,000 varför styrelsen fortsatt ser att det budgeterade nollresultatet fortsatt är möjligt att uppnå.</p>
<p> </p>
<p><strong>Euro Center och SOK</strong></p>
<p>Som redovisats separat under senaste månaden har våra tre spelare med SOK stöd under våren blivit av med sina bidrag från SOK. SOK har dock fortsatt beviljat stöd till vårt nationella center, Euro Center under denna period. Detta kommer att betyda att verksamheten på Euro Center kan fortgå med full fart vilket känns bra då fler och fler av våra landslagsspelare väljer att träna på centret.</p>
<p> </p>
<p>Det uteblivna stödet från SOK innebär att landslagsbudgeten under våren delvis får göras om för att fortsatt kunna stötta Henri, Nico och Amandas satsning som tidigare till stor del finansierats av SOK-medel. SOK har vid möte i december även tydligt deklarerat att man alltjämt kräver att seniorspelare som får bidrag skall finnas på Centret och att man har positiv uppfattning till de unga spelare som idag finns i utmanarprojektet.</p>
<p> </p>
<p><strong>Kommunikation</strong></p>
<p>Då ”merabadminton” är under avveckling har förbundet prioriterat och satsat resurser på den egna tävlingskalendern som nu finns på förbundets hemsida i en betaversion. Vi hoppas ni uppskattar den och att ni återkopplar med synpunkter så vi kan göra den enkel och funktionell att använda.</p>
<p> </p>
<p>Vidare kan vi konstatera att RF äntligen är på väg att lansera ny version av idrott online. Vi har i vårt kommunikationsarbete sett stora brister i den version vi har och ser med spänning fram mot den nya versionens möjligheter.  </p>
<p> </p>
<p>I samband med årsmötet hölls en personaldag runt beslutsvägar i förbundet och den interna kommunikationen för att göra verksamheten tydligare för alla inblandade. Den interna kommunikationsplanen är nu satt och arbetet med beslutsvägar börjar ta form och dokumenteras.</p>
<p> </p>
<p><strong>Förbundet fyller 80 år</strong></p>
<p>Den 9 april fyller badmintonförbundet 80 år. Styrelsen har beslutat att försöka uppmärksamma detta men har beslutat att inte ha en fest liknande den man hade vid 75 årsjubileet. Vi kan redan nu berätta att vi har en rolig nyhet att berätta i samband med Jubileet som vi hoppas kommer uppskattas av hela Badmintonsverige.</p>
<p> </p>
<p><strong>Swedish Masters</strong></p>
<p>Styrelsemötet i januari hölls i Uppsala under det förstklassiga arrangemanget Swedish Masters. Styrelsemötet blev delvis sönderhackat efter de fina Svenska framgångarna vi fick se. Vi vill rikta ett stort tack till Savvy AB för ett fint genomfört arrangemang och samtidigt vill vi gratulera seniorlandslagsledningen och spelarna i laget till riktigt fina prestationer under helgen.</p>
  
  <div class="text-gray-400"> Publicerad: 2016-02-04</div>
  

    </main>

</body>

</html>