<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Martin lämnar Svenska Badmintonförbundet</h1>
  <div class="mb-2 text-xl">Svenska Badmintonförbundets kommunikationsansvarige Martin Ridderstolpe slutar sin tjänst på förbundet fredag 14 december. Samtidigt pågår arbetet för fullt med att hitta en ersättare. Inom kort publiceras en annons där tjänsten utlyses.
  </div>
    <p>Martin Ridderstolpe började sin tjänst på Svenska Badmintonförbundet 1 mars 2017. Till en början på en halvtidstjänst på 50 procent som senare blev en tjänst på 60 procent. Då Martin fått en heltidstjänst som kommunikatör på Svenska Spel lämnar han nu sin tjänst på Svenska Badmintonförbundet.</p>
<p>− Det har varit en rolig tid och jag har trivts väldigt bra inom badmintonvärlden. Samtidigt har jag haft som mål att arbeta heltid och då jag hittade en heltidstjänst inom mitt yrkesområde kändes det helt rätt. Jag ser fram emot mitt nya uppdrag men det är på samma gång ledsamt att lämna förbundet, säger Martin Ridderstolpe.</p>
<p>När Martin nu lämnar sin tjänst kommer det att bli en kortare period utan en anställd kommunikatör på kansliet. Under tiden som rekryteringsarbetet pågår kommer förbundets kommunikationskonsult Jonathan Falck att kliva in för att täcka upp de viktigaste delarna av kommunikationen.</p>
<p>− Vi tackar Martin för hans arbete och är redan igång med att hitta en ersättare. Det kommer dock att bli en övergångsperiod där kommunikationsarbetet inte rullar för fullt, och vi ber om överseende med detta, säger förbundschef Tomas Sandö Brandt.</p>
<p>Martin Ridderstolpe gör sin sista dag på kansliet fredag 14 december.</p>
<p>− Det är intensiva sista dagar med överlämning och ordinarie arbete. Innan jag lämnar vill jag rikta ett stort tack till kollegor, styrelse och aktiva runt om i landet som jag haft kontakt med under åren. Jag hoppas vi ses på ett eller annat sätt i framtiden, avslutar Martin.</p>
  
  <div class="text-gray-400"> Publicerad: 2018-12-13</div>
  

    </main>

</body>

</html>