<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">De skickar en busslast med publik till SM-finalen</h1>
  <div class="mb-2 text-xl">Spårvägen hamnade sist i SBL. Det hindrar inte klubben från att skicka en hel buss med åskådare till SM-finalen.− Vi ser det som en inspirationsresa för våra ungdomar och ett sätt att öka sammanhållningen, säger chefstränare Thomas Csiffary.
  </div>
    <p>På lördag avgörs SM-finalen mellan Täby och Fyrisfjädern på IFU Arena. Utan spelare på banan gör Spårvägen sitt för att bidra till finalfesten. Föreningen har organiserat en bussresa för att medlemmar och spelare ska kunna se matchen på plats och även delta på barnkalaset som anordnas i samband med finalen.</p>
<p>− Det började egentligen med att vi valde att flytta en egen tävling från kommande helg eftersom det krockade med SM-finalen. Sen fortsatte det med att vi ordnade en egen resa för att se finalen, säger Thomas Csiffary.</p>
<p>Med några dagar till godo har klubben goda förhoppningar om att kunna fylla den buss som avgår från Stockholm mot Uppsala på lördag 21 april.</p>
<p>− Jag samlar in anmälningar för fullt så vi räknar med att bli 50 personer i bussen. Sen har vi 10-15 spelare i Svenska cupen som också kommer till finalen, men de åker till Uppsala tidigare.</p>
<p>Utöver finalmatchen och barnkalaset, där barn kan testa på olika idrotter, så har Spårvägen även fått till en kortare föreläsning med Henri Hurskainen som bland annat ska berätta om OS. Förhoppningen är att även hinna träffa fler av de landslagsspelare som finns i finallagen.</p>
<p>− Vi ser både finalen och mötet med landslagsspelarna som inspiration för våra ungdomar. De ska få en klar bild av vad badminton på hög nivå är och förhoppningsvis bli inspirerade att fortsätta träna badminton. Som bonus är det en rolig resa som ökar sammanhållningen i föreningen. Vi hoppas få med en stor bredd, från de yngsta födda 2011 till de äldsta som är vuxna , säger Thomas Csiffary.</p>
<p>SM-finalen spelas lördag 21 april i IFU Arena med matchstart klockan 17.</p>
<p><a href="http://www.smfinalbadminton.se/" target="_blank">Läs mer om SM-finalen och barnkalaset här</a></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/loggos/sm-final-2018-mindre.jpg?w=250&h=233" height="233" width="250" /></p>
  
  <div class="text-gray-400"> Publicerad: 2018-04-18</div>
  

    </main>

</body>

</html>