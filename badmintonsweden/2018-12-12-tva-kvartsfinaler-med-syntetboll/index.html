<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Två kvartsfinaler med syntetboll!</h1>
  <div class="mb-2 text-xl">Två svenska kvartsfinaler blev resultatet i Italian International i Milano, 13-16 december. Tävlingen har challengenivå och tio svenska spelare var anmälda. Och syntetbollarna var över förväntan...
  </div>
    <p>Till slut blev resultatet två kvartsfinaler i Milano. Dubbelparet Moa Sjöö/Amanda Högström förlorade mot Nadia Fankhuser/Iris Tabeling (SUI/NED) i tre set med siffrorna 21-17 12-21 14-21. Amanda Högström tillsammans med sin danska partner Sebastian Bugtrup förlorade även mot Rodion Alimov/Alina Davletova (RUS) med 14-21 21-18 15-21</p>
<p>Ett extra plus till Albin Hjelm för en bra tävling. Tre vinster i ett svårt kval och vidare till huvudtävlingen, där det blev en vinst och sedan förlust mot nr 63 på världsrankingen Thomas Rouxel (FRA) med 16-21 14-21.</p>
<p>Badminton Europe hade gjort tävlingen till ett test för spel med syntetisk boll, den spelades alltså inte att med vanliga fjäderbollar. Det blev så klart en mycket ovan situation för spelarna och det kom att förändra spelet för deltagarna.</p>
<p>– Syntetbollarna tycker jag var över förväntan, men det är fortfarande en bit kvar till fjäderbollar. Det som skiljde sig mest var att den inte saktar ner lika mycket som en fjäderboll vid en hård smash, vilket gjorde det svårt defensivt. Var man under press var det svårt att slå sig fri, eftersom bollarna var ganska långsamma om man inte fick ordentligt med hastighet i slaget. Nätspelet var också lite annorlunda, då det var lätt att sätta spinn i bollen vid position nära nät och därmed svårt att lyfta bra eller stoppa tillbaka på nät, tyckte Albin Hjelm efter sina fem singelmatcher.</p>
<p>Länkt till lottning och resultat: <a href="https://bwf.tournamentsoftware.com/sport/matches.aspx?id=B87801EB-4B22-4A92-B2BC-E45632413DD3" target="_blank">ITALIAN</a></p>
<p>Anmälda spelare: Albin Hjelm (Umeå), Andy Tsai (Fyrisfjädern), Richard Kuhl (Täby), Rebecca Kuhl (Täby), Moa Sjöö (Fyrisfjädern), Amanda Högström (Fyrisfjädern), Mattias Borg (Påvelund), Calle Fredholm (MBK).</p>
<p>Felix Burestedt (Halmstad) har lämnat återbud.</p>
  
  <div class="text-gray-400"> Publicerad: 2018-12-12</div>
  

    </main>

</body>

</html>