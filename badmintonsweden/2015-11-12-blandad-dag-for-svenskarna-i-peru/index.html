<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Blandad dag för svenskarna i Peru</h1>
  <div class="mb-2 text-xl">Den andra dagen av den individuella turneringen i Junior-VM i Lima, Peru bjöd på en blandad kompott för de svenska spelarna.
  </div>
    <p>Ny dag, nya utmaningar</p>
<p>Andra omgången i damsingel var betydligt tuffare än den första för de svenska tjejerna. Emma Karlsson mötte fransyskan som hon förlorade mot i sista lagmatchen. Emma började med bra intensitet och styrde matchen. Fransyskan fick jaga hela första och Emma kunde vinna det utan större problem. I början av andra set tappade Emma initiativet, blev stressad och gjorde många lätta misstag. Fransyskan kom in i matchen och nu var det Emmas tur att få jaga. I slutet av andra set hittade Emma tillbaka till sitt fina spel från första set men kunde trots det inte komma ikapp. Tredje set började med några lätta misstag från Emma och sedan rann poängen snabbt iväg till fransyskans favör.</p>
<p> </p>
<p>I den andra svenska damsingeln för dagen förlorade Elin Svensson stort mot en duktig indonesiska. Den skadade foten kände Elin av för mycket för att kunna göra sig själv rättvisa. Nya regler för i år är att spelarna inte får lämna WO i en kategori eller bryta en match för att sedan fortsätta spela en annan kategori. Denna regeländring gjorde att Elin var tvungen att spela sin singel idag för att kunna spela dubbeln på eftermiddagen. Rörelsemönstret i dubbeln tvingar inte ut henne i de onda lägena på samma sätt som rörelsemönstret i singeln, vilket medför att vi tror att hon kommer att kunna spela dubbeln på eftermiddagen.</p>
<p> </p>
<p>Två matcher, två förluster var facit när Viktor Aglinder skulle in och möta en seedad turk. Matchen gick till tre set och efter en lång boll i tredje set blev turken trött och Viktor kunde enkelt spela hem sista set.</p>
<p> </p>
<p>I damdubbelns första omgång vann Emma Karlsson och Johanna Magnusson enkelt mot ett par från Kuba. Elin Svensson och Moa Sjöö hade en tuffare lottning då de skulle möta ett par från Danmark. Danskorna var för bra denna dag men Moa och Elin bjöd på bra motstånd.</p>
<p> </p>
<p>Korea stod för motståndet i Viktor och Calles Harrbackas herrdubbel. Viktors kommentar efter matchen ” Det gick tre gånger för fort för mig” är talande för matchbilden. Koreanerna var för duktiga och vann enkelt i två set.</p>
<p> </p>
<p>Dagens sista match var Emma och Johannas andra dubbel för dagen. De mötte ett seedat turkiskt par som i första omgången hade slagit ett danskt par i en jättematch. Emma och Johanna spelade med bra tempo och vann första set. Då var det som om luften gick ur det turkiska paret. De stod mest och tittade under andra set medan ett fokuserat svenskt par kunde spela ut och vinna andra set enkelt.</p>
<p> </p>
<p>En ganska bra dag sett ur svenska ögon. Imorgon kör vi igen! Moa och Morgon börjar kl 9.30, följd av Viktor kl 10.00 och damdubbeln kl 16, peruansk tid.</p>
  
  <div class="text-gray-400"> Publicerad: 2015-11-12</div>
  

    </main>

</body>

</html>