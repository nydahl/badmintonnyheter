<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Anders Kristiansen om förlängningen och satsningen på Euro Center</h1>
  <div class="mb-2 text-xl">Det blev ett kort VM för svenskarna i Glasgow. Innan avresan till mästerskapet tog Badminton Sweden en pratstund med förbundskapten Anders Kristiansen om förlängningen av kontraktet, de långsiktiga planerna för landslaget och vardagen på Euro Center.
  </div>
    <p><em>Bild: Anders Kristiansen (tillsammans med Thomas Csiffary) coachar Emma Wengberg och Klara Nistad under VM i Glasgow. Foto: Torbjörn Jansson.</em></p>
<p>Badminton Sweden träffar Anders Kristiansen på träningsanläggningen i Uppsala efter ett intensivt förmiddagspass inför VM. Då spelarna tar en välbehövlig lunchpaus inför eftermiddagen så sätter sig Badminton Swedens utsände ned med förbundskaptenen på hans kontor längst upp i lokalerna. Ett fullspäckat schema i kombination med veckopendlingen till familjen i Köpenhamn gör att kontoret har en sparsmakad dekor. Anders tar emot med varm hand och bjuder på kaffe från espressomaskinen på plats.</p>
<p>Anders Kristiansen började som tränare på Euro Center och assisterande förbundskapten 2014 direkt efter att han avslutat den egna karriären hemma i Danmark. Det första året var han bara i Uppsala en och en halv dag i veckan men efter hand stegrades arbetet upp och det senaste dryga halvåret har han varit tillförordnad förbundskapten vilket innebär jobb måndag till fredag i Uppsala.</p>
<p>Under sommaren förlängde Anders och förbundet kontraktet med ytterligare ett år.</p>
<p>− Det känns bra, jag ville jättegärna fortsätta här och är väldigt nöjd med att vi har förlängt. Jag känner att jag vill fortsätta den process jag har inlett. Det finns mycket att göra och jag älskar att vara här och jobba, säger Anders Kristiansen.</p>
<p><b>Vad betyder det för svensk badminton att vi har Euro Center här i Uppsala?</b></p>
<p>− Det betyder allt att ha ett center som fungerar där de allra bästa spelarna tränar tillsammans. Det är den enda möjligheten som finns för att svensk badminton ska kunna göra succé. Samtidigt jobbar jag, Jonas Herrgårdh och förbundet med att kunna göra det ännu bättre. Arbetet här är en process som tar tid. Det är jätteviktigt att det fungerar bra för att vi ska kunna ge våra största talanger chansen att lyckas i Europa och på världsnivå.</p>
<p>Fram till VM hade Anders Kristiansen hjälp av sin landsman Joachim Persson som centertränare på heltid. Efter mästerskapet i Glasgow kommer Joachim att sluta och istället ersättas av Henri Hurskainen som under sin egen rehabiliteringsperiod kommer att arbeta som centertränare på halvtid. Utöver Anders och Henri kommer Euro Center liksom tidigare att få extrahjälp av Peter Kapetz och Andi Tandaputra som tränare.</p>
<p>Antalet spelare som tränar på Euro Center har varierat över tid. När Anders Kristiansen kom in i verksamheten var det 5-6 spelare på centret och ett tag var antalet uppe i 14-15. För tillfället är det nio spelare inklusive skadade Henri Hurskainen som dagligen tränar på Euro Center.</p>
<p>– Det går upp och ner. Det finns inte hur många badmintonspelare som helst i Sverige som både har talangen och viljan att satsa. Spelarmaterialet i Sverige är inte jättestort, vi har inte 50 spelare att välja på utan vi har de spelare vi har. Så att antalet spelare på centret varierar får man acceptera, men förhoppningsvis blir det mer stabilt. Min önskan är att det blir ett naturligt val för svenska spelare att träna här på Euro Center.</p>
<p><b>Hur många spelare skulle det vara optimalt att ha här?</b></p>
<p>− Egentligen är det optimalt att alla de som har möjlighet att nå europa- och världsnivå tränar här. Det är svårt att säga hur många det är. Det viktiga är att det finns resurser och tränarkapacitet att ta hand om de spelare som är här. Är vi över tio spelare behöver vi kanske en och en halv tränare, är vi 25 spelare behöver vi tre tränare och så vidare.</p>
<p><b>Hur rekryterar ni spelare till centret? Är det ni eller spelaren som visar intresse först?</b></p>
<p>− Det är lite av en blandning. Men först och främst jobbar vi med att en struktur där vi har ett naturligt samarbete med ungdomslandslagen och sportchef Jonas Herrgårdh. Genom det ser vi vilka som är duktiga och vilka som vill satsa och är beredda att lägga ner den tid som krävs. En del är att ha talang men en annan del är att veta om det hårda jobb som krävs för att bli riktigt bra.</p>
<p>Under Anders Kristiansens tid som elitspelare bodde han i Köpenhamn och tränade på det danska träningscentret i Bröndby. Han vet därför vad som krävs av spelarna i denna miljö för att utvecklas.</p>
<p>− Jag var i Bröndby och tränade i den miljön varje dag under tio år. Från den tiden har jag en hyfsad koll på hur man gör i det bästa badmintonlandet i Europa. Det finns saker i den danska kulturen som vi måste lära oss och som jag försöker implementera, men sen kan vi inte ta bort den svenska kulturen helt, det måste fungera här också.</p>
<p><b>Vilka är det stora skillnaderna på träningscentret i Bröndby och det här i Uppsala?</b></p>
<p>− Den stora skillnaden är nivån. I Danmark har vi de bästa spelarna i världen. Här i Sverige har vi som bäst spelare som är topp 30 i världen just nu. Organisationen kring träningscentret är det inte så stor skillnad på. Men träningsmässigt är intensiteten och kampen för att vara bäst på varje träning så extrem i Bröndby. Det handlar inte bara om den fysiska nivån utan också pressen och stressnivån eftersom alla vill så otroligt mycket. Det är lite av det som jag vill försöka implementera här. Vi ska ha målmedvetna spelare som vill något med varje övning och varje slag. Vi har fortfarande en lång väg att gå om vi ska kunna jämföra oss med Danmark.</p>
<p><b>Vad är viktigast på lång sikt för att Sverige ska bli framgångsrikt i badminton?</b></p>
<p>− Det är otroligt många delar i det. Jag tror att det är viktigt att ha en topp av spelare som juniorerna kan se upp till. Att man faktiskt ger elitspelarna lite uppmärksamhet för att skapa förebilder, det tycker jag är viktigt. Jag tror också att det är viktigt med ett center som fungerar riktigt bra. Så att de talanger som kommer från ungdomsverksamheten har ett bra ställe att träna på. Sen har vi också på ännu längre sikt sånt som att utbildning av tränare är jätteviktigt. Det är något som behöver prioriteras. Det måste finnas bra ungdomstränare ute i klubbarna. På så sätt får spelarna de verktyg som behövs för att lyckas. Det är en längre process och man måste ha tålamod. Jag tycker att förbundet gör väldigt bra saker just nu som förhoppningsvis leder till att fler vill bli tränare.</p>
<p>− Det är klart att badminton i Sverige också lider av att vi har så många sporter framför oss i popularitet. Det vore bra om vi hamnade högre upp. Där behövs också några succéhistorier från våra seniorspelare för att öka uppmärksamheten. Men allt det här tar tid och det krävs tålamod.</p>
  
  <div class="text-gray-400"> Publicerad: 2017-08-25</div>
  

    </main>

</body>

</html>