<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Trollhättan nollade mästarna</h1>
  <div class="mb-2 text-xl">Trollhättan toppade laget med debuterande Hans-Kristian Vittinghus och imponerade stort. Täby besegrades med 6-0 på hemmaplan inför ny storpublik.
  </div>
    <p><em>Bild: Sara Lundgaard/Hans-Kristian Vittinghus var en vinnande kombo. Foto: Per Ceivik.</em></p>
<p>De regerande svenska mästarna Täby har det fortsatt tungt i Badmintonligan. Under måndagen åkte de på en riktig stjärnsmäll då de besökte Trollhättan. Med en debuterande Hans-Kristian Vittinghus och en Sophia Grundtvig i spetsen vann Trollhättan med 6-0.</p>
<p>Hemmalaget kopplade tidigt grepp om matchen med segrar i herrdubbel och damsingel. I herrdubbeln gjorde Nikolaj Overgaard/Daniel Lundgaard affären kort med Larry Li/Emil Johansson. Damsingel var något mer oviss men där kunde Trollhättans Sophia Grundtvig till slut besegra Ashwathi Pillai med 3-1 - en nyckelseger så långt i lagmatchen.</p>
<p>Således 2-0 till TBF och Täby kom att få det än tuffare. Härnäst väntade Hans-Kristian Vittinghus mot Hermansah i en intressant värdemätare. Men Vittinghus som är 26:a på världsrankingen visade sig snabbt för stark för Sverigeettan Hermansah. 3-0 slutade mötet efter en kort men intensiv match.</p>
<p>I följande herrsingel 2 gjorde Mathias Wigardt tre jämna set mot Mikael Westerbäck men föll i samtliga. Därmed var matchen vunnen för Trollhättans del.</p>
<p>Täby hade chans att putsa resultatet men Trollhättan var för dominanta den här kvällen. Damdubbeln blev en något längre historia där landslagsduon Ashwathi Pillai/Clara Nistad pressade Trollhättans Sophia Grundtvig/Sara Lundgaard. Efter två jämna set med varsin seger kunde de danska paret dra ifrån i tredje för att till slut vinna med 3-1 i set.</p>
<p>Och i den avslutande mixeddubbeln gjorde två av kvällens giganter - Hans-Kristian Vittinghus och Sara Lundgaard - gemensam sak då de besegrade Hermansah/Clara Nistad med 3-1.</p>
<p>Trollhättan tog en stabil trepoängare och fick ta emot välförtjänta applåder i ett välfyllt Innovatumhallen dit många hade kommit för att se Vittinghus. Segern gör att Trollhättan klättrar upp till andra plats i tabellen strax bakom Påvelund. Bakom dem finns dock Halmstad och Fyrisfjädern med en match mindre spelad. Imorgon tisdag blir tabellen mer rättvisande då mötena Västra Frölunda-Halmstad och Fyrisfjädern-Umeå avgjorts.</p>
<p><a href="https://www.scoreboardlive.se/tournament/show/589" target="_blank">Trollhättan-Täby 6-0  (klicka här för fullständiga resultat)</a></p>
<p><a href="https://solidsport.com/badmintonswe" target="_blank">Hos Solidsport kan du se matchen i repris.</a></p>
<p>Du hittar allt om Badmintonligan inklusive länkar till livestreaming på ligasajten <a href="http://www.badmintonligan.se" target="_blank">www.badmintonligan.se</a></p>
  
  <div class="text-gray-400"> Publicerad: 2018-12-10</div>
  

    </main>

</body>

</html>