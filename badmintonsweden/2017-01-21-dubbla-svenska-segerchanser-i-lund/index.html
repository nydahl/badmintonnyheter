<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Dubbla svenska segerchanser i Lund</h1>
  <div class="mb-2 text-xl">Två svenska dubbelpar är klara för finalerna i Swedish International: Clara Nistad/Emma Wengberg och Richard Eidestedt/Nico Ruponen. - Jag tror på vinst i finalerna, säger förbundskaptenen Anders Kristiansen. (Foto:Patrik Claesson)
  </div>
    <p>Det var svenskt i tre kategorier i semifinalerna under lördagskvällen i Sparbanken Skåne Arena i Lund. Det resulterade i två finalplatser.</p>
<p>Clara Nistad/Emma Wengberg (Bilden ovan), som är förstaseedade i damdubbel, spelade koncentrerat och med bra tryck. De vann semifinalen relativt enkelt mot det franska paret Delru/Palermo med 21-15, 21-19. Tidigare i kvarten hade de besegrat danskorna Böje/Sentow med 21-10, 21-12. </p>
<p>- Jag är nöjd med Claras och Emmas utveckling. Vi har hittat ett spelkoncept som fungerar väl och gör att de är stabila, säger Anders Kristiansen.</p>
<p>Clara och Emma får danskt motstånd även i söndagens final. Men inte av det par, Finne-Ipsen/Söby, som skuggar svenskorna på världsrankingen. Det andraseedade danska paret förlorade nämligen mot sina landsmaninnor Alexandra Böje/Lena Grebak.</p>
<p>- Clara/Emma är favoriter i finalen men de måste spela hundraprocentigt för att vinna, säger Anders Kristiansen.</p>
<p>Richard Eidestedt/Nico Ruponen hade en tuffare väg till final. I kvartsfinalen mot danskarna Mikkel Elbjorn/Kristoffer Knudsen kom Richard/Nico inte upp i tempo och förlorade första set. De låg länge under även i andra set innan de till slut vann det med 21-19. I tredje set flyttade svenskarna runt sina motståndare bättre och vann med 21-13.</p>
<p>I den helsvenska herrdubbelsemifinalen blev det också tre set. Richard/Nico vann där mot Filip Myhrén/Jacob Nilsson med 21-16, 21-23, 21-13. I finalen ställs Richard/Nico mot de andraseeedade ryssarna Abramov/Zinchenko. </p>
<p>- Jag är inte riktigt nöjd med Richards och Nicos spel så här långt. De måste spela mycket mer disciplinerat i finalen för att vinna, säger Anders.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-international-2017/nr_1.jpg?w=550&h=327" height="327" width="550" /></p>
<p><em>Richard Eidestedt och Nico Ruponen är i final i herrdubbel. Foto: Patrik Claesson.</em></p>
<p>Någon finalplats i herrsingel blev det inte. Mattias Borg tog sig till semifinal genom en fin kvartsfinalvinst mot Täbys indonesier Hermansah. I semifinalen tog det dock stopp mot Englands Toby Penty, som vann med 21-17, 21-7.  I finalen får Penty möta Wibowo från Indonesien - Wibowo som till vardags spelar i Kista.</p>
<p>Anders Kristiansen vill även berömma två andra svenska herrsingelspelare trots att de förlorade tidigt i turneringen.</p>
<p>- För det första Henri Hurskainen. Han spelade mycket bra i förlustmatchen mot Danmarks Rasmus Gemke. Det var spel på hög nivå, säger Anders.</p>
<p>- Och så Jacob Nilsson i sin förlustmatch mot Toby Penty. Jacob pressade Toby och har utvecklats sitt taktiska tänkande.</p>
<p>I de två övriga finalerna - damsingel och mixeddubbel - är det danskt på båda sidor nätet.</p>
<p>Kl 12.00 i morgon söndag startar finalpasset. Du som inte har möjlighet att vara på plats i Lund kan följa tävlingen via webb-TV-sändningen. <a href="https://www.youtube.com/watch?v=YfObLieOtDU" target="_blank">Här hittar du den!</a> </p>
<p>Alla resultat, seedning, lottning med mera kan du också lätt ta del av. <a href="https://bwf.tournamentsoftware.com/sport/tournament.aspx?id=D0488B64-69CA-4CBE-9415-27C2B4D3CE80" title="Den informationen finner du här!">Den informationen finner du här!</a></p>
<p>Men allra bäst följer du förstås tävlingen i Sparbanken Skåne Arena. Biljetter köper du direkt på plats i arenan i Lund. Biljettpris: 100 kr.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-international-2017/domare.jpg?w=550&h=311" height="311" width="550" /></p>
<p><em>Hela det stora domarteamet som arbetar intensivt under de fyra dagarnas spel i Lund. Foto: Patrik Claesson.</em></p>
  
  <div class="text-gray-400"> Publicerad: 2017-01-21</div>
  

    </main>

</body>

</html>