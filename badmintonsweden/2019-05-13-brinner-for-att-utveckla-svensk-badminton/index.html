<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Brinner för att utveckla svensk badminton</h1>
  <div class="mb-2 text-xl">Badmintonlivet leker för Mattias Borg. I höst tar han över som heltidsanställd huvudtränare i Täby Badminton och i torsdag tilldelades han Jan Åhrbergs Ledarstipendium i Uppsala.
  </div>
    <p><em>Bild: Jan Åhrberg och Mattias Borg i samband med att Ledarstipendiet delades ut den 9 maj.</em> </p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/forforeningen/janahrbergsledarstipendium/">Jan Åhrbergs Ledarstipendium</a> instiftades 2016 genom donation av Jan Åhrberg och har som syfte att vidareutveckla svensk badminton och bland annat uppmuntra ungdomsledare med ett positivt ledarskap. Priset delas ut två gånger per år och 2019 års vårpris på 10.000 kr gick till Mattias Borg. Motiveringen löd bland annat:</p>
<p><em>”Med sin gedigna kunskapsnivå, karismatiska ledarstil och positiva inställning inspirerar och motiverar Mattias framtida spelare och tränare och bidrar i högsta grad till utvecklingen av hela Badmintonsverige.”</em></p>
<p>Mattias Borg har gått på Badmintongymnasiet i Malmö och under flera år tränat på svenska landslagets Euro Center samt ingått i en dansk träningsakademi under Michael Kjeldsen. Efter hela 13 SM-guld från ungdomstiden kröntes karriären med senior SM-guld i herrsingel 2017.  </p>
<p>När elitsatsningen samma år avslutades inledde Mattias en tränarkarriär som tagit honom runt Sverige på olika uppdrag både i små och stora klubbar. I augusti blir han heltidsanställd huvudtränare för Täby Badminton.</p>
<p>Badminton Sweden fick en kort pratstund med Mattias i samband med att priset delades ut i Uppsala.</p>
<p><b>Grattis till Jan Åhrbergs Ledarstipendium! Vad betyder det för dig att få den här utmärkelsen?</b></p>
<p>– Det betyder väldigt mycket. Det visar att det man gör uppskattas, att folk är nöjda och att Svenska Badmintonförbundet tror på mig. Jag är jättestolt!</p>
<p><strong>Hur har du tänkt använda pengarna i stipendiet?</strong></p>
<p>– Jag vill gärna besöka Japans bästa badmintonklubb i augusti och ta del av deras träningsfilosofi. Jag har bra koll på hur man tränar i Danmark, men hur träningsupplägget ser ut i Japan vet jag inte mycket om.  </p>
<p><b>Vad är det roligaste med att vara badmintontränare?</b></p>
<p>– Det är att hjälpa folk och se dem utvecklas. Det är roligt att få en aha-upplevelse när man testar nya ideer, att se att det man tänkt faktiskt funkar.</p>
<p><b>Vilka är dina framtida drömmar som tränare?</b></p>
<p>– Att få vara med på OS som tränare hade varit jättehäftigt. Det jag annars brinner för är att försöka lyfta svensk badminton generellt. Men det går inte att göra sjäv utan vi måste göra det som ett team. Kanske behöver Sverige även ta hjälp av dansk badminton, istället för att känna att ”vi kan bäst själva” - för de kanske vi inte alltid kan.</p>
  
  <div class="text-gray-400"> Publicerad: 2019-05-13</div>
  

    </main>

</body>

</html>