<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fördel Aura efter första kvarten</h1>
  <div class="mb-2 text-xl">Aura vann den första kvartsfinalmatchen mot Påvelund i Victor Badmintonligan. Tre svenska landslagsspelare – Emma Karlsson, Johanna Magnusson och Jacob Nilsson – låg bakom Auras seger med 4-2.
  </div>
    <p><em>Bilden ovan: Auras Emma Karlsson och Jacob Nilsson avgjorde den första kvartsfinalen mot Påvelund genom seger i mixedmatchen. Foto: Patrik Claesson.</em></p>
<p>Den första matchen i kvartsfinalduellen mellan Aura och Påvelund var till en del påverkad av de danska seniormästerskapen. På grund av att mästerskapen spelas den här veckan saknade båda lagen ett antal ordinarie danska spelare.</p>
<p>Det betydde att Aura ohotade först vann damdubbel genom Sverigeettorna Emma Karlsson/Johanna Magnusson, och sedan damsingel genom Johanna.</p>
<p>När sedan Tom Andersson vann herrsingel 2 mot Leo Woxberg hade Aura snabbt nått upp till tre delmatchvinster och var nära en viktig seger.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/sbl/img_2077.jpg?w=600&h=400" height="400" width="600" /> </p>
<p><em>Påvelunds Gabriel Ulldahl vann med 3-0 i set mot Jacob Nilsson i herrsingel 1. Foto: Patrik Claesson.</em></p>
<p>Men samtidigt började Påvelund hämta upp försprånget. I grundserien vann Auras landslagsspelare Jacob Nilsson tämligen enkelt mot Påvelunds Gabriel Ulldahl med 3-0 i set. Den här gången var rollerna ombytta. Gabriel, som var i semifinal i helgens Senior-SM, styrde hela tiden spelet mot Jacob, som lämnade wo i SM på grund av sjukdom. Gabriel kontrollerade matchen från början till slut och vann med 11-9, 11-7, 11-7.</p>
<p>I den efterföljande herrdubbeln vann sedan Gabriel ihop med Frederik Colberg mot Tom Andersson/Jacob Christensson, och plötsligt var ställningen 2-3. </p>
<p>Men i den avgörande mixeddubbeln var Emma Karlsson i par med Jacob Nilsson ohotade. Trots att de inte spelat tillsammans i något större sammanhang tidigare vann de med klara 11-7, 11-1, 11-8 mot Frederik Colberg/Jennie Carlsson. Det betydde 4-2 och fördel Aura i kvartsfinalen.</p>
<p>– Jag är verkligen jätteglad för vinsten. Vi vann de matcherna där vi var favoriter med ett säkert spel, och sedan avgjorde Emma och Jacob på ett mycket bra sätt i mixed, säger Auras lagledare Maria Magnusson.</p>
<p>Torsdagskvällens seger var betydelsefull. Aura vinner kvartsfinalduellen om de når minst 3-3 på bortplan om några veckor. Men vinner Påvelund avgörs kvartsfinalen i Golden set.</p>
<p>Med största sannolikhet har båda lagen med sina ordinarie danska spelare i nästa möte. Vad betyder det för matchen?</p>
<p>– Som jag ser det avgör dagsformen. Det gäller att våra spelare får vara friska och krya. Nu var till exempel Jacob inte i form efter sjukdomen vid SM, och han kan absolut prestera bättre i singel, säger Maria Magnusson.</p>
<p>Här är samtliga resultat i torsdagskvällens kvartsfinal:</p>
<p><a href="https://www.scoreboardlive.se/tournament/show/888">Aura-Påvelund 4-2</a></p>
<p>Returmötet spelas i Påvelund tisdag den 25/2 kl 18.30.</p>
<p>Returen i den andra kvartsfinalen mellan Trollhättan och Umeå spelas onsdag den 26/2 kl 18.30. I den första kvarten vann Umeå hemma med 5-1. Det betyder att Trollhättan måste vinna med minst 4-2 för att ta den kvartsfinalduellen till ett avgörande Golden set.</p>
<p>Du vet väl att du kan följa livesändningarna från <a href="https://solidsport.com/badmintonligan">Badmintonligan på Solidsport</a>. Teckna dig för ett månadsabonnemang och stötta din favoritklubb.</p>
<p>Glöm heller inte att gå in på vår speciella sajt för <a href="https://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2020-02-06</div>
  

    </main>

</body>

</html>