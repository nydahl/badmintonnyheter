<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Maginfluensa stoppar Felix</h1>
  <div class="mb-2 text-xl">Felix Burestedt tvingas lämna återbud till Victor Swedish Open. Maginfluensan han fick med sig hem från Indien sätter stopp. Men Felix kommer snart att få se mer av Uppsala, i sommar flyttar han till landslagets Eurocenter.
  </div>
    <p><em>Bilden ovan: Så här såg det ut när Felix Burestedt spelade Victor Swedish Open 2020. Men årets tävling missar han. En enveten maginfluensa tvingar honom att lämna återbud.Foto: Torbjörn Jansson.<br /></em></p>
<p>Det är en bedrövad Felix Burestedt som vi talar med. Förra fredagen kom han hem till bostaden i Danmark efter en turnering i Indien. Med sig hade han tyvärr en maginfluensa som inte har gett med sig.</p>
<p>– Jag har i det längsta hoppats kunna spela Swedish Open, som är en av säsongens höjdpunkter. Men det går inte. Jag kan inte behålla maten, och då finns det ingen möjlighet att spela, säger Felix som var förstaseedad i tävlingen.</p>
<p>Samtidigt står det klart att Felix från och med någon gång i sommar blir Uppsalabo. Han tar steget in på Eurocenter, landslagets nationella träningscenter. Det betyder att han efter fem år lämnar Danmark och Badminton Europe´s Centre of Excellence</p>
<p>– Jag ser fram emot att träna på Eurocenter och ingå i den mycket bra grupp av spelare som samlats där, säger Felix.</p>
<p>– Jag ser också fram emot att regelbundet få ha förbundskaptenen Oliver Pongratz som tränare och ledare. Han är engagerad och har spelat på hög nivå. Jag har stor respekt för vad han har åstadkommit under sin karriär och vill lära mig av honom.</p>
<p>Oliver Pongratz är mycket nöjd med att Sveriges högst rankade singelspelare kommer till Eurocenter.</p>
<p>– Det höjer kvaliteten än mer på träningarna och det är bra för svensk badminton, säger han.</p>
<p>Det är en stark herrsingelgrupp som dagligen kommer att träna på Eurocenter. Här finns förutom Felix bland andra Gustav Björkler, Ludvig Petre Olsson, Filip Karlborg, Albin Hjelm och som sparring finns också Fyrisfjäderns nya indones Firman Abdul Kholik.</p>
<p>När Felix i sommar blir Uppsalabo är det första gången han bor utanför Skåne och Danmark. Han föddes i Lund, växte upp i Ängelholm, bodde i Malmö under sin gymnasietid och har sedan varit fem år i Danmark.</p>
<p>– Jag har lärt mig mycket i Danmark, säger han. Jag har utvecklats som person, blivit en bättre spelare, och har fått större förståelse för badmintonsporten.</p>
<p>Felix har under det senaste året under två perioder även haft förmånen att bli inbjuden till OS-guldmedaljören Viktor Axelsens träningsanläggning i Dubai. Där har Felix tränat med bland andra den senaste världsmästaren Low Kean Yew från Singapore och Brian Yang, Kanada.</p>
<p>– Jag hoppas få möjlighet att återvända för några fler träningsveckor där. Att få träna med de bästa i världen ger så mycket i tempo, och ökar förståelsen för vad som händer i olika spelsekvenser, berättar Felix.</p>
<p>Men just nu hoppas han främst äntligen bli kvitt sin maginfluensa. För att snabbt komma tillbaka i träning och ladda för en rad tävlingar i mars: Swiss Open, German Open och förhoppningsvis också anrika All England.</p>
<p> </p>
<p> </p>
<p> </p>
  
  <div class="text-gray-400"> Publicerad: 2022-01-21</div>
  

    </main>

</body>

</html>