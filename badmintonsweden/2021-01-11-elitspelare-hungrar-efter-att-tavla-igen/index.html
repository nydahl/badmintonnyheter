<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Elitspelare hungrar efter att tävla igen</h1>
  <div class="mb-2 text-xl">Motivationsbrist, ovisshet och nya träningsrutiner. Det är några exempel på hur landets elitspelare påverkas av coronapandemin. Nu hoppas många att tävlingsstoppet snart ska vara över.
  </div>
    <p class="Default"><em>Bild: Joel Hansson bildar dubbelpar med Zvonimir Durkinjak i Badmintonligan.</em></p>
<p class="Default"><span>Sedan mitten av november är alla svenska badmintontävlingar och ligamatcher stoppade fram till sista januari. Efter det ska ett nytt beslut fattas. Den pågående coronapandemin har därmed skapat en mycket osäker framtid för alla hårdsatsande badmintonspelare i Sverige.</span></p>
<p class="Default"><span>Victor Swedish Open har redan skjutits upp och nu är de kommande svenska junior- och seniormästerskapen i farozonen. Lagen i Victor Badmintonligan väntar också på ett besked om när matcherna kan börja igen och försöker fram till dess hålla igång på bästa sätt.</span> </p>
<p class="Default"><strong>Kritisk till beslut</strong></p>
<p class="Default">Göteborgsklubbarna <a href="https://www.badmintonligan.se/Lag/pavelundstbk/">Påvelund</a> och <a href="https://www.badmintonligan.se/Lag/vastrafrolundabmk/">Västra Frölunda</a>, som båda spelar i Victor Badmintonligan, har kunnat fortsätta bedriva sin elitträning i grupp. Påvelunds dubbelspecialist Jakob Ekman känner dock att det långa tävlingsuppehållet påverkar motivationen.</p>
<p class="Default"><span>–</span><span> Det är mentalt utmanande att träna stenhårt varje vecka utan att det leder någonstans. Man vet inte hur lång tid det är kvar tills vi får börja tävla igen. Därför är det tufft att pusha sig själv. Som spelare behöver du bli ställd inför matcher som betyder något, så att du efteråt vet vad du behöver träna på. Jag hoppas verkligen att vi snart får chansen till det, säger Jakob Ekman. </span></p>
<p class="Default">Med tanke på att många andra idrotter bedriver tävlingsverksamhet i landet så tycker Påvelundsspelaren att man redan nu skulle kunna dra igång både tävlingar och ligaspel. Detta med samma restriktioner som i höstas. Han är därför kritisk till förbundets beslut om att skjuta upp ligaspelet. </p>
<p class="Default"><span>–</span><span> Allt går att genomföra om man lägger ner tid på det. Vi har ju redan kunnat garantera säkerheten med rätt åtgärder. Nästan alla andra sporter är ju igång förutom vi och så kan vi inte ha det, säger Jakob Ekman. </span></p>
<p class="Default"><strong>En tuff tid</strong></p>
<p class="Default">Den tuffa pandemisituationen har också satt sina spår i Västra Frölunda där landslagsspelaren Joel Hansson varit en av dem som påverkats mycket.</p>
<p class="Default">– Det har varit riktigt tufft för mig och svårt att få till en struktur i livet. Jag har blivit lite nedstämd och har ingenting att riktigt se fram emot när tävlingarna är inställda. Man lever ju verkligen för badmintonen. Nu har jag tvingats köra mer fys och mindre badminton, vilket är trist. Jag hoppas att allt blir bra när vaccinet börjar komma så att man kan se något ljus framöver. Jag tycker samtidigt att förbundet har gjort rätt i att stoppa tävlingarna, men Badmintonligan borde ju kunna dra igång igen utan publik, säger Joel Hansson.</p>
<p class="Default">De allt tuffare restriktionerna från Folkhälsomyndigheten har även påverkat flera spelares träningsmöjligheter och då har en del kreativa lösningar varit nödvändiga. I <a href="https://www.badmintonligan.se/Lag/ifkumea/">IFK Umeå</a> har man sedan en tid tillbaka resonerat sig fram till ett annorlunda träningsupplägg.</p>
<p class="Default">– Vi har numera träning på varannan bana och då tränar spelarna parvis. Dessutom kör tränarna individuell bollmatning med alla spelare flera gånger i veckan. Vi vill minimera antalet kontakter och det kan tyckas vara strikt, men om man är tydlig så är dessa regler enklare att följa. Vi som förening har tagit vårt ansvar för att minska smittspridningen samtidigt som våra elitsatsande spelare ska få bra träning, säger IFK Umeås ordförande och spelande tränare Simon Knutsson.</p>
<p class="Default"><strong>Mer individuellt</strong></p>
<p class="Default">En av spelarna i IFK Umeå som försöker se det positiva i en tuff situation är Nathalie Wang. Hennes träningsmängd har minskat avsevärt på grund av pandemin, men hon sätter stort värde på sina nuvarande träningstimmar.</p>
<p class="Default"><span>–</span><span> Det har varit tråkigt att inte kunna träna med alla sina klubbkompisar runt omkring sig, men Umeå har verkligen försökt lösa det på bästa sätt och det är jag väldigt tacksam för. Nu när jag tränar mer individuellt så kan jag fortfarande ha bra fokus och kvalité. Man får även mer uppmärksamhet av sin tränare och kan därför jobba mer med detaljer i sitt spel som man annars hade missat. Det hade såklart varit mer gynnsamt med mer tid på banan, men jag tycker vi gör rätt i att träna på ett smittsäkert sätt, säger Nathalie Wang. </span></p>
<p class="Default">Det återstår nu att se ifall någon form av svensk tävlingsbadminton kan bli möjlig efter den 31 januari eller om tävlingsstoppet förlängs ytterligare. Fram till dess får Sveriges badmintonspelare tålmodigt längta till årets första tävlingsmatcher.</p>
<p class="Default">----</p>
<blockquote class="instagram-media" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);" data-instgrm-permalink="https://www.instagram.com/p/CIazId2HoEW/?utm_source=ig_embed&utm_campaign=loading" data-instgrm-version="13">
<div style="padding: 16px;">
<div style="display: flex; flex-direction: row; align-items: center;">
</div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Visa det här inlägget på Instagram</div>
</div>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;"><a href="https://www.instagram.com/p/CIazId2HoEW/?utm_source=ig_embed&utm_campaign=loading" style="color: #c9c8cd; font-family: Arial,sans-serif; font-size: 14px; font-style: normal; font-weight: normal; line-height: 17px; text-decoration: none;" target="_blank">Ett inlägg delat av Joel Nygren Hansson (@joel.n.hansson)</a></p>
</div>
</blockquote>
<script src="https://www.instagram.com/embed.js" type="text/javascript"></script>
<p>Joel Hansson under ett av sina träningspass.</p>
<p class="Default">----</p>
  
  <div class="text-gray-400"> Publicerad: 2021-01-11</div>
  

    </main>

</body>

</html>