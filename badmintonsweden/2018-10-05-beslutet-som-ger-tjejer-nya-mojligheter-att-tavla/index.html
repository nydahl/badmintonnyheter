<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Beslutet som ger tjejer nya möjligheter att tävla</h1>
  <div class="mb-2 text-xl">Tjejer mot killar på badmintonbanan kommer att bli en allt vanligare syn i svenska hallar. Det efter att Svenska Badmintonförbundets årsmöte beslutat att damer även ska ges möjlighet att spela i herrklass vid tävling och i herrmatcher vid seriespel.
  </div>
    <p>Badminton är av tradition en jämställd idrott där flickor och pojkar tränar och tävlar tillsammans såväl i unga år som i seniorverksamhet. Mixeddubbel är en självklar kategori i alla sammanhang och i ett serielag ingår både damer och herrar.</p>
<p>För ett år sedan beslutade Svenska Badmintonförbundet om ökad jämställdhet i styrelsen, bland förbundskaptener och i styrgrupper genom en könsfördelning om 40/60. Då beslutades även att i så stor utsträckning som möjligt ge dispens till damer som önskar tävla mot herrar då alternativ i damklass inte finns. Nu tas ytterligare ett steg i samma riktning då damer även tillåts i herrmatcher vid seriespel.</p>
<p>− Under föregående säsong har vi, efter förfrågningar från föreningar, tillåtit damer i herrklass. Försöket har varit framgångsrikt och mottagits positivt från flera håll. Därför är jag glad att förbundsmötet röstade för förslaget och gav oss förtroendet att utforma reglerna kring detta, säger Cecilia Lunell som är styrelseledamot i Svenska Badmintonförbundet.</p>
<p>Bakgrunden till beslutet är svårigheten för damspelare i vissa delar av landet att hitta ett bra utbud av tävlingar. För få anmälda deltagare har medfört inställda damklasser och istället har spelare tvingats till långa resor för att hitta lämpliga tävlingar.</p>
<p>Försöket med dispenser för damspelare i herrklass under säsongen 2017/2018 har lett till att många föreningar också efterfrågat tillåtelse för damer i herrmatcher under seriespelet – något som nu blir verklighet i och med årsmötets beslut.</p>
<p>− Förhoppningsvis kan det bli en sporre för fler damer att tävla. Vi vill såklart ha en stark och bred damklass, det är det vi strävar efter. Men här och nu kan det vara en möjlighet för att fler tjejer ska tycka att det är roligt att tävla och vilja tävla mer, säger Cecilia Lunell.</p>
<p>Anna Olsson i Sävsjö Badminton Club är en av de damspelare som fått dispens för att spela mot herrar i seriespelet under inledningen av säsongen. Vid seriesammandraget för ett par veckor sedan var det brist på killar som kunde spela. Med dispens klev Anna in och spelade herrmatcher i mötet med Team Pärlan/Eksjö och Fåken.</p>
<p>− Jag tycker att det är jättebra med den möjligheten, annars hade vi fått lämna WO. För min del spelar det inte så stor roll om man möter en tjej eller kille, huvudsaken är att det blir spel. I en liten klubb som vår har man alltid spelat mot varandra, säger Anna Olsson.</p>
<p><em>Bild: Richard Eidestedt och Clara Nistad under Swedish Open 2018. Foto: Torbjörn Jansson</em></p>
<p>Flera medier har uppmärksammat Svenska Badmintonförbundets beslut, bland andra:</p>
<p>Radiosporten:</p>
<p><iframe frameborder="0" height="150" src="https://sverigesradio.se/embed/episode/1157474" width="100%"></iframe></p>
<p>Tidningen Uppgång:</p>
<p><a href="http://www.uppgang.com/sport/det-blir-superjamlikt-5098642.aspx" target="_blank">http://www.uppgang.com/sport/det-blir-superjamlikt-5098642.aspx</a></p>
  
  <div class="text-gray-400"> Publicerad: 2018-10-05</div>
  

    </main>

</body>

</html>