<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Joel Hansson till semifinal i Swedish Junior</h1>
  <div class="mb-2 text-xl">Joel Hansson var en av endast sex spelare från Europa som spelade sig fram till semifinal i Swedish Junior i Uppsala. Tävlingen dominerades stort av det kinesiska juniorlandslaget.
  </div>
    <p><em>Bilden ovan: Joel Hansson, Frölunda, tog sig till semifinal i Sewdish Junior.</em></p>
<p>Frölundas Joel Hansson gjorde en god insats i Swedish Junior. Han vann sin kvartsfinal mot Joakim Oldorff från Finland med 13-21 21-12 21-14. I semifinalen föll dock Joel mot starke ryssen Georgi Karpov med 7-21, 15-21.</p>
<p>– Det är bra att gå till semifinal, och Joel gör det trots en del problem med ryggen. Sedan är Karpov en av de tre-fyra bästa singelspelarna i Europa, så han är svår att möta, säger Jonas Herrgårdh, förbundets sportchef och ansvarig för U19-landslaget.</p>
<p>Också Calle Fredholm gjorde en bra tävling med två kvartsfinalplatser. I singel blev det förlust mot Georgii Karpov med 14-21, 10-21. I mixed med Jannica Monnberg från Finland blev det förlust i kvarten mot Guan Zicong/Keng Shuliang från Kina med 14-21 6-21. </p>
<p>Även Cecilia Wang var i kvartsfinal. Hon fick dock en svår motståndare i Dai Wang från Kina, förlust med 6-21 11-21.</p>
<p>Kina dominerade tävlingen stort med hela 14 spelare/par av 20 i semifinalerna. Det blev också till slut idel kinesiska segrare! Kina ställde upp i tävlingen med många väldigt duktiga spelare och deras bästa spelare brukar vara med i världstoppen av U19. En del av dem känner vi igen från Junior-VM i Kanada förra året, som Zhou Meng i damsingel (kvartsfinal på JVM) och Dai Enyi/Feng Yanzhe (kvartsfinal på JVM).</p>
<p>Den kinesiska truppen deltog också i Polish Junior förra veckan och där vann Kinas spelare alla fem kategorier. Kinas spelare tog även 15 av 20 semifinalplatser. </p>
<p>– Kinas U19-spelare ligger på en mycket hög nivå. De spelar badmintion mer som om de var seniorer. De har redan skaffat sig en fantastiskt säkerhet, kontroll och spelförståelse. De ligger tekniskt och taktiskt långt framme, sägert Jonas Herrgårdh.</p>
<p><a href="https://bwf.tournamentsoftware.com/sport/tournament.aspx?id=ABAED216-8F60-4C8B-B0B9-E1A25B4B5B5F">Här hittar du lottning och kan följa resultaten i Swedish Junior.</a></p>
<p>Du kan också följa tävlingarna i direktsändning.</p>
<p><a href="https://solidsport.com/fyrisfjadern/watch/day-1-court-1-swedish-junior">Här är länken till livesändningen av Swedish Junior.</a></p>
  
  <div class="text-gray-400"> Publicerad: 2019-01-26</div>
  

    </main>

</body>

</html>