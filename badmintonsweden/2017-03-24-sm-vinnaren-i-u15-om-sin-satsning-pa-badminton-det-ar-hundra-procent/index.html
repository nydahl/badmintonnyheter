<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SM-vinnaren i U15 om sin satsning på badminton: ”Det är hundra procent”</h1>
  <div class="mb-2 text-xl">Efter ungdoms-SM i Göteborg tog Badminton Sweden ett prat med en av helgens stora vinnare - Gustav Björkler - som tog tre guld i U15-klassen.
  </div>
    <p>Gustav Björkler, Frölunda Badmintonklubb, hade ett synnerligen lyckat SM i sin klass U15 – tre guld på tre försök i herrsingel, herrdubbel (med Tom Söderström) och mixeddubbel (med Edith Urell). Som ensam vinnare av tre guld vid Ungdoms-SM gör det honom till en av SM-helgens stora vinnare och ett stort framtidshopp för svensk badminton.</p>
<p><b> </b></p>
<p><b>Grattis till SM-gulden Gustav!</b></p>
<p>− Tack så mycket, det var skönt att vinna. Jag hade lite press på mig och det blev några tuffa matcher. Det var extra skönt att spela här på hemmaplan.</p>
<p><b>Hur stor är din badmintonsatsning?</b></p>
<p>− Den är hundra procent skulle jag säga. Jag håller inte på med några andra sporter utan satsar allt på badminton. Just nu går jag vanlig skola, men till gymnasiet blir det väl badmintoninriktning på Katrinelund eller Hvitfeldska.</p>
<p><b>Hur mycket tränar du?</b></p>
<p>− Det är lite olika, men en vanlig träningsvecka utan tävling blir det 7-10 gånger. Då är det två-tre fyspass inräknade.</p>
<p><b>Har du testat andra sporter?</b></p>
<p>− När jag var liten spelade jag både fotboll och tennis, så jag har testat en hel del annat.</p>
<p><b>Hur kom det sig att badminton blev din sport?</b></p>
<p>− Mina föräldrar har ju spelat och så kände jag att jag hade talang och att det var väldigt roligt.</p>
<p><b>Vilka är dina starka egenskaper som spelare?</b></p>
<p>− Jag läser spelet ganska bra skulle jag säga, framförallt i dubbelspelet. Men det är lika roligt med både singel och dubbel tycker jag.</p>
<p><b>Vad har du för målsättning på lång sikt?</b></p>
<p>− Det största målet är att vara med på VM och OS.</p>
<p><b>Vad blir nästa stora tävling för dig?</b></p>
<p>− 6-nations för U17 senare i vår.</p>
<p> </p>
<p><a href="http://www.badminton.nu/Nyheter/BadmintonSweden/stortgrattistillvinnarnapaungdoms-sm/">Här kan läsa om Ungdoms-SM och se samtliga vinnare.</a></p>
  
  <div class="text-gray-400"> Publicerad: 2017-03-24</div>
  

    </main>

</body>

</html>