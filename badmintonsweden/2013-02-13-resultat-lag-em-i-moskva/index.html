<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat Lag-EM i Moskva</h1>
  <div class="mb-2 text-xl">Torsdag: Förlust mot Belgien med 3-2 och placering två i gruppen.Onsdag:Fantastisk vändning mot Ukraina, underläge 0-2 och sedan vinst med 3-2. En mycket bra laginsats och det är detta som gör lagtävlingar så intressanta och roliga.Tisdagen: Sverige vinner i första matchen med 4-1 mot Vitryssland.
  </div>
    <p>Torsdag, match mot Belgien. Efter de två första omgångarna ledde Sverige gruppen. För att vinna gruppen och nå slutspelet och kvartsfinalplatsen krävdes det vinst mot Belgien. Jonathan Nordh/Emelie Lennartsson vann den inledande mixeddubbeln. Herrsingeln spelade Mattias Borg, eftersom Henri Hurskainen var skadad i handleden. Mattias gjorde en godkänd insats och förlorade i två jämna set mot en klart bättre rankad motståndare. I damsingeln förlorade Ellinor Widh, som inte kunde göra en lika bra prestation, som dagen innan mot Ukraina. Underläget var 1-2 och Patrik Lundqvist/Jonathan Nordh var pressade till att vinna sin herrdubbel mot en jämnbördig motståndare. Det blev en tuff match, där matchen länge var jämn och vid ställningen 1-1 i set och ledning 14-13 fanns fortfarande positiva känslor. Tyvärr var det belgiska paret starkare på slutet och vann sista set med 21-18. Emma Wengberg/Emelie Lennartsson var klart bättre än sina motståndare och utjämnade till slutresultatet 2-3.</p>
<p>Ukraina vinner gruppen med samma poäng som Sverige, men bättre matchskillnad. De spelar nu kvartsfinal mot England.</p>
<p>Vi ska vara stolta över vinsten mot Ukraina, men besvikna att vi inte kan vinna matchen mot Belgien, där möjligheten fanns. Visst saknade laget sin bäste herrsingelspelare Henri, men chansen till vinst var god även utan honom. Vi får ta nya tag till nästa mästerskap.</p>
<p> </p>
<p>Onsdag, match mot Ukraina: Sverige tappar den första mixedmatchen med Jonathan Nordh/Emeli Lennartsson i två jämna set, mot duktiga motståndare. Sverige förlorar även den andra matchen, där Henri Hurskainen får bryta sin singelmatch mot Zavadsky efter 1-1 i set och ledning 3-2 där han haft klart spelövertag den senare delen. I detta skede såg det inte bra ut för laget. Ellinor Widh vinner mot en på papperet klart bättre motståndare. Ullitina från Ukraina är rankad på plats nr. 78 på världsrankingen och Ellinor nr. 150. Efter bra taktiskt spel och defensiv vinner Ellinor första set. I andra set spelar Ellinor alltför många Clear och lyft som är för korta. I tredje blir det en tuff kamp, där båda tjejerna ger allt och där Ellinor står som vinnare i slutändan.</p>
<p>I fjärde matchen måste Jonathan Nordh/Patrik Lundqvist vinna för att hålla Sverige kvar i matchen. De börjar riktigt bra och serve och positionsspelet fungerar. Det Ukrainska paret försöker att spela snabbt och flackt, men Patrik/Jonathan är med på detta och får många bra lägen för att spela nedåt och offensivt. Efter två ganska jämna set, vinner vi denna viktiga match och ställningen är 2-2. Emma Wengberg/Emelie Lennartsson har pressen på sig att spela hem lagvinsten. Inga problem för tjejerna och de vinner i 2 set.</p>
<p> </p>
<p><a href="http://www.tournamentsoftware.com/sport/tournament.aspx?id=78C53563-14AA-4DB2-922B-105B7D8D9DF4">Här följer du tävlingen</a></p>
<p> </p>
<p><a href="http://badmintoneurope.com/CMS/?cmsid=239&pageid=5363">Länk till webb-tv sändningen</a></p>
  
  <div class="text-gray-400"> Publicerad: 2013-02-13</div>
  

    </main>

</body>

</html>