<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kristin får Jan Åhrbergs ledarstipendium</h1>
  <div class="mb-2 text-xl">Kristin Evernäs tilldelas Jan Åhrbergs ledarstipendium. Med bakgrund som spelare på hög nivå ger hon nu tillbaka till idrotten som tränare i Skogås och U17-landslaget. I rollen som tränare motiverar hon ungdomar och får dem att ge det lilla extra.
  </div>
    <p>Höstens mottagare av Jan Åhrbergs ledarstipendium är Kristin Evernäs. Kristin är till vardags huvudtränare i Skogås och utöver det även förbundskapten för U17-landslaget. Nu tilldelas hon stipendiet för sitt engagemang och för sin drivkraft att vidareutveckla sitt ledarskap.</p>
<p>– Det känns jättekul och jag är väldigt glad över att jag har fått stipendiet. Det var inget jag hade räknat med, säger Kristin Evernäs.</p>
<p>I sin ansökan har Kristin presenterat planer på ett studiebesök till en dansk förening – något som nu kan bli verklighet.</p>
<p>– Det ska bli intressant att se vilka skillnader som finns och vad vi kan göra med våra resurser här i Sverige. Som förbundskapten på ungdomsnivå tror jag det är viktigt att utveckla sig och hämta inspiration utifrån, säger Kristin.</p>
<p>Kristin bor i Stockholm och har sitt huvudsakliga arbete som huvudtränare i Skogås på ungefär 80 procent. I rollen ingår ansvar för all badmintonverksamhet för allt från nybörjare till seniorer, förutom SBL-laget.</p>
<p>Sedan årsskiftet är hon även förbundskapten för U17-landslaget, ett jobb som också tar stor tid i anspråk. Kristin beräknar att landslagssysslor tar ungefär 5-10 timmar i veckan, men det varierar förstås mycket beroende på vilken del av säsongen det handlar om.</p>
<p>Bakom sig har hon en framgångsrik karriär som juniorspelare i Tranås och Askim med ett stort antal SM-medaljer i början av 90-talet. När junioråldern övergick i seniorålder tog det dock stopp för Kristin.</p>
<p>– Steget till att bli senior var tufft. Jag hade problem med en hälsena och valde att sluta helt i 25-årsåldern, säger hon.</p>
<p>Därefter följde en period på 8-9 år där Kristin hade ett uppehåll från badminton. Som av en slump stötte hon ihop med en spelare i Askim som fick henne att åter engagera sig i klubben – den här gången som tränare. När flyttlasset senare gick till Stockholm fick hon kontakt med Skogås där tränarkarriären har fortsatt som en huvudsyssla.</p>
<p>– För mig var det bra med en paus på några år. Annars hade jag nog inte varit aktiv än idag, säger Kristin.</p>
<p>Jan Åhrberg som instiftat stipendiet tog glatt emot juryns besked om mottagare.</p>
<p>– Det känns jättekul att Kristin får stipendiet. Det är också roligt och spännande att juryn väljer att ge stipendiet till en ledare som är lite äldre, jag tror det kan öppna dörrarna för många fler att söka stipendiet. Jag känner Kristin väl sen hennes tid som spelare och jag ser verkligen fram att träffa henne på utdelningen, säger han.</p>
<p>Kristin kommer att tilldelas stipendiet vid en ceremoni i anrika Borgen i Uppsala 6 november.</p>
<p>Jurykommittén, bestående av PG Fahlström, Elisabeth Bademo och Åsa Strindlund, motiverar beslutet på följande sätt:</p>
<p>"Kristin är ett utmärkt exempel på en framgångsrik spelare som utvecklats inom svensk badminton och som vill ge tillbaka till sin idrott i egenskap av tränare. Hon är seriös i sin yrkesutövning och fullt fokuserad på sin uppgift. På ett föredömligt sätt uppmärksammar Kristin alla under träningspassen och lyckas motivera ungdomarna att vilja ge det lilla extra. Genom att söka kunskaper och erfarenheter utomlands bidrar Kristin till utvecklingen av såväl större bredd som vassare spets i kommande badmintongenerationer".</p>
<p> </p>
<p>Nästa sökperiod för Jan Åhrbergs stipendium är 1 januari till 31 mars 2018.</p>
<p><a href="http://www.badminton.nu/forforeningen/SvenskaBadmintonfonden/ansokanriktlinjerochregler/">Här kan du läsa mer om Jan Åhrbergs ledarstipendium och tidigare stipendiater</a></p>
  
  <div class="text-gray-400"> Publicerad: 2017-10-30</div>
  

    </main>

</body>

</html>