<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Parabadminton i Paralympics både 2020 och 2024</h1>
  <div class="mb-2 text-xl">Parabadminton blir en av 22 sporter i Paralympics 2024 i Paris. Det betyder att parabadminton är med i de två kommande Paralympics.
  </div>
    <p>Det har sedan 2017 varit klart att parabadminton gör debut som gren i Paralympics 2020 i Tokyo, Japan. Där kommer 90 utövare att tävla i singel, dubbel och mixed i sex olika klasser.</p>
<p>Och i fredags fattade styrelsen för International Paralympic Committee (IPC) beslutet att parabadminton också ska vara med vid Paralympics 2024 i Paris. Med samma antal deltagare och klasser som i Tokyo.</p>
<p>– En fantastiskt rolig och bra nyhet, säger Poul-Erik Høyer, den danske förre stjärnspelaren som sedan ett antal år är VD för Badminton World Federation (BWF).</p>
<p>– Det betyder att vi kan bygga vidare på det hårda arbete som ledde fram till att vi kom med till Paralympics 2020, och att vi både kan öka medvetenheten om parabadminton och dessutom utveckla den än mer.</p>
<p>Parabadminton växer snabbt över hela världen. Redan spelas parabadminton i över 60 länder på fem olika kontinenter. Under 2019 spelas elva olika internationella kvalificeringstävlingar för Paralympics 2020. En av dem är VM i Basel, Schweiz den 20-25 augusti.</p>
  
  <div class="text-gray-400"> Publicerad: 2019-01-28</div>
  

    </main>

</body>

</html>