<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Följ direktsändningen från Senior-SM!</h1>
  <div class="mb-2 text-xl">Den svenska eliten samlas i helgen i Täby för att göra upp om SM-medaljerna. SM-tävlingarna har det största antalet deltagare på fem år, och det är tuff konkurrens i samtliga fem kategorier. Här hittar du all info, plus länkar till direktsändningen.
  </div>
    <p>Senior-SM i badminton spelas i Täby Racketcenter 2-4 februari. Det blir hårda dueller om medaljerna och en sak är säker – publiken kommer att få se många tronskiften. Av fjolårets svenska mästare är det endast ett spelarpar som har chans att försvara sin titel. Det är i damdubbel som Swedish Open-segrarna Emma Karlsson/Johanna Magnusson (Aura) kan ta sitt andra raka SM-guld. Men damdubbeln är på förhand en av de mer ovissa kategorierna med flera starka guldkandidater.</p>
<p>− Förra årets segrare Emma Karlsson/Johanna Magnusson utmanas framförallt av Emma Wengberg/Louise Eriksson (Täby/Tibro) men även Moa Sjöö/Tilda Sjöö (Fyrisfjädern), säger sportchef Jonas Herrgårdh.</p>
<p>På grund av skada har Amanda Högström tvingats lämna återbud. Nyblivna damdubbelpartnern Clara Nistad ställer istället upp tillsammans med Anastasia Hirschfeld (Täby).</p>
<p>Även herrsingel är en högintressant kategori på förhand. Högst seedad är Täbyspelaren Hermansah från Indonesien som för första gången får spela SM efter att ha bott i Sverige två år. Bakom honom finns ett flertal spelare som utmanar.</p>
<p>− Det är en öppen klass. Hermansah är favorit men de som framförallt utmanar är Felix Burestedt (Halmstad) och Jacob Nilsson (Aura). Oseedade Gabriel Ulldahl (Umeå) är som vanligt en joker, säger Jonas Herrgårdh.</p>
<p>I damsingel kommer den regerande svenska mästaren Emma Karlsson (Aura) inte till spel då hon vill prioritera att spela dubbel för närvarande.</p>
<p>− Damsingel är också en väldigt öppen klass där tre tjejer har lite större chans till seger; Rebecca Kuhl (Täby), Johanna Magnusson (Aura) och Ashwathi Pillai (Täby).</p>
<p>Även i herrdubbel och mixeddubbel kommer vi att få se nya vinnarkonstellationer då ingen av fjolårets mästarpar ställer upp (Nico Ruponen/Amanda Högström i mixed och Richard Eidestedt/Nico Ruponen i herrdubbel).</p>
<p>I herrdubbel har Richard Eidestedt parat ihop sig med Tim Foo (Kista) och fått en förstaseedning. I mixed är Carl Harrbacka/Tilda Sjöö (Skogås/Fyrisfjädern) högst seedade men de utmanas av bland andra Richard Eidestedt/Clara Nistad (Fyrisfjädern/Täby).</p>
<p><a href="http://badmintonsweden.tournamentsoftware.com/sport/matches.aspx?id=027CB692-2488-4C63-A1B6-10A6FF05B7C3" target="_blank">Länk till lottningen</a></p>
<p><a href="http://www.badminton.nu/forbundet/Statistik/Seniorer/svenskamasterskapsenior/">Lista över tidigare SM-vinnare</a></p>
<p><a href="https://www.youtube.com/channel/UCMlc7pYcwLibFsjNPoAD3dA" target="_blank">Här nedan kan du se livesändningen från SM. Även med kommentatorer under lördag och söndag</a>.</p>
<p><iframe frameborder="0" allowfullscreen="" height="315" src="https://www.youtube.com/embed/hoRkSiz33sA" width="560"></iframe></p>
<p><iframe frameborder="0" allowfullscreen="" height="315" src="https://www.youtube.com/embed/P515FdD20Cg" width="560"></iframe></p>
  
  <div class="text-gray-400"> Publicerad: 2018-01-30</div>
  

    </main>

</body>

</html>