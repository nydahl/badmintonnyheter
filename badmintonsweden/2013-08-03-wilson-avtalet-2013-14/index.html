<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Wilson avtalet 2013/14</h1>
  <div class="mb-2 text-xl">Gruppen som arbetar med Externa Intäkter har under våren haft ett antal träffar med Wilson för att justera avtalet i vissa delar så att vi kan göra ett riktigt bra år 2013/14 tillsammans, både för Wilson och för Badminton Sweden.
  </div>
    <p>Diskussionerna har varit mycket öppna och bra och vi har enats om en rad förbättringar. Bland dessa kan nämnas:</p>
<p> </p>
<p>För arrangörerna av tävlingar som ingår i Wilson Junior Tour har följande justeringar skett:</p>
<p> </p>
<p>- Föreningarna som arrangerar Wilson Junior Tour kommande säsong får möjlighet att köpa bollar <strong><em>till tävlingen</em></strong> för 125 kronor dussinet inkl moms. Beställning för Er som önskar ta del av detta erbjudande skall göras snarast möjligt, dock senast 2 månader innan tävlingsdatum. </p>
<p>- Arrangörerna av Wilson Junior Tour har tidigare år fått skyltar mm tillsända till sig inför varje tävling. Tillsammans med skyltarna kommer nästa år även arrangörströjor att levereras som räcker för alla i arrangörsklubben. Dessa tröjor skickas sedan vidare till nästa arrangör tillsammans med skyltar etc. På detta sätt tillser vi att alla i organisationen kan ha enhetliga kläder under evenemanget och det finns tillräckligt antal..</p>
<p>- Prisborden som tidigare blivit identiska mellan tävlingarna och mycket kritiserade bland spelarna kommer under kommande säsong att få anskaffas av arrangörerna själva. Istället satsas på ett större prisbord vid en av årets tävlingar.</p>
<p> </p>
<p>Kontaktperson rörande beställningar eller eventuella frågor är Simon Ottosson.</p>
<p>08-699 60 22 <a href="mailto:simon.ottosson@badminton.nu">simon.ottosson@badminton.nu</a></p>
<p> </p>
<p> </p>
<p>För landslagen (U13 till senior)</p>
<p>- Vi kommer komplettera upp så att alla spelare som representerar Sverige i lagsammanhang får kompletterande uppsättning av speltröjor.</p>
<p>- Vi kommer att tillse att samtliga landslagsspelare förutom kläder får lite kompletterande utrustning att ha med vid representation internationellt.</p>
<p> </p>
<p>Mer info kring detta kommer under augusti när landslagsorganisationen är på plats.</p>
<p> </p>
<p>För våra ungdomar</p>
<p> </p>
<p>- Du som bestämt dig för att spela badminton även kommande säsong, och är mellan 10 - 15 år gammal kan nu söka att bli Badminton Sweden representant. Det innebär att du kommer få ett kontrakt med Badminton Sweden/Wilson under ett år. Du kommer erhålla kläder, racketar, skor och väska och skall i utbyte mot detta vara en bra representant för Badminton som sport och löpande uppdatera intressant information om ditt badmintonspel och dina största minnen genom våra kanaler i förbundet (facebook och hemsidan).</p>
<p>Bland de sökande kommer vi att plocka fram de lämpligast sökande och prestationsmässigt är enda kriteriet att du lovar spela Badminton hela kommande säsong.    <strong>Se separat nyhet/info om detta.</strong></p>
<p> </p>
<p>Förutom ovanstående förändringar har en mängd ytterligare justeringar skett i samförstånd mellan Badminton Sweden och Wilson och avtalet som nu finns innebär förbättringar för alla parter.</p>
<p> </p>
<p>Thomas Angarth</p>
<p>Förbundschef</p>
<p><br /><br /></p>
<p> </p>
<p> </p>
  
  <div class="text-gray-400"> Publicerad: 2013-08-03</div>
  

    </main>

</body>

</html>