<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Många nya förbundsdomare vid SM</h1>
  <div class="mb-2 text-xl">Under senior-SM i Täby 2-4 februari genomfördes i vanlig ordning en förbundsdomarutbildning. Efter en helg med praktik, genomgångar och ett skriftligt prov kunde ett flertal deltagare resa hem som godkända förbundsdomare.
  </div>
    <p>Till förbundsdomarutbildningen i Täby kom elva distriktsdomare från hela landet med sikte på att kliva upp en nivå och bli förbundsdomare. Det var en grupp med blandade åldrar där den yngsta var 18 och den äldsta 57.</p>
<p>− Det var ett väldigt starkt gäng med mycket kunskap. En grupp som hade mycket framåtanda och ville utvecklas, det var jätteskoj, säger kursledare Pekka Lehto som tillsammans med Bosse Gustafsson och Ann-Gerd Sjöström höll utbildningen.</p>
<p>− Vi är väldigt nöjda med deltagarantalet men att endast en av elva deltagare är kvinna är alldeles för klent. Vi har ett stort arbete framför oss vad gäller rekrytering av kvinnliga domare, tränare och organisationsledare och inleder projektet Vision 40/60 med ett Jämställdhetsseminarium i Uppsala 21 april, säger Åsa Strindlund som är utbildningsansvarig på Svenska Badmintonförbundet.</p>
<p>Utbildningen inleddes fredag kväll då deltagarna samlades för en inledande genomgång på några timmar. Där fick de en inledande presentation av deltagarna och kursledare samt en teorigenomgång med möjligheter till frågor och diskussioner.</p>
<p>− Det var en repetition av vad de gått igenom tidigare. Vi hade en regelgenomgång, pratade om agerande i stolen, att ta beslut, kroppsspråk och även kontakten med tekniska funktionärer och referee, säger Pekka.</p>
<p>På lördagen inleddes praktiken för deltagarna då det var dags att döma matcher. Deltagarna fick under dagen också medverka i workshops där regeltolkningar och incidenter diskuterades. Efter avslutad tävlingsdag samlades gruppen för en avstämning och genomgång.</p>
<p>− Där gick vi igenom dagen och olika händelser som inträffat. Vi diskuterade varför man agerat på vissa sätt och vad man hade kunnat göra bättre. Allt för att utveckla dem, säger Pekka.</p>
<p>Under söndagen fick utbildningsdeltagarna ta sig an semifinaler och finaler. Tillsammans med kursledarna utvärderades insatserna efter varje match.</p>
<p>− Tanken är att de hela tiden ska utvecklas och det är helt enkelt ”learning by doing”. Vi vill att de ska få känslan; jag kan, jag vill, jag vågar. Trycket växer på dem under finaldagen och det är förstås en anspänning för deltagarna, säger Pekka.</p>
<p>− För de som inte riktigt nådde upp till kunskapskraven sätter vi upp en handlingsplan med inplanerade praktiktillfällen, fortsätter han.</p>
<p>Efter senior-SM kan badmintonsverige utöver de nya svenska mästarna i respektive kategori även gratulera ett antal nya förbundsdomare.</p>
<p>− Arrangemanget som helhet var väldigt bra. Täbys organisation på tävlingen tycker jag var jättebra. Det fanns rutin och allt flöt på. Det var väldigt trevligt att få vara där, avslutar Pekka Lehto.</p>
<p><em>Foto: Anders Strömvall.</em></p>
  
  <div class="text-gray-400"> Publicerad: 2018-02-19</div>
  

    </main>

</body>

</html>