<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nya datum för de framflyttade SM-arrangemangen</h1>
  <div class="mb-2 text-xl">På grund av coronaviruset har flera planerade SM-arrangemang tvingats ställa in under den senaste månaden. Svenska Badmintonförbundet har nu beslutat om nya datum för tävlingarna.
  </div>
    <p>Svenska Badmintonförbundet har beslutat om följande nya datum för de olika SM-arrangemangen:</p>
<p><b>Victor Lag-SM 2019/2020 (Badmintonligan)</b></p>
<p>Svenska Badmintonförbundet har tillsammans med föreningarna Fyrisfjädern, Halmstad, Trollhättan och Påvelund beslutat att avgöra årets Victor Lag-SM genom ett slutspel, innehållande semifinaler samt final, helgen 13-14 juni 2020. </p>
<p>Beslutet förutsätter att COVID-19 situationen i Sverige tillåter att arrangemanget kan spelas inför publik, i annat fall ställs slutspelet in. Definitivt beslut om slutspelets genomförande tas 15 maj 2020. Om det föreslagna slutspelet måste ställas in, kommer inga svenska mästare att koras för säsongen 2019/2020.  </p>
<p><b>SM U13, U15, U17 samt Lag-SM Ungdom 2020</b></p>
<p>SM för U13, U15 och U17 samt Lag SM Ungdom spelas den 12-16 augusti. Arrangör för SM U13 och U17 är Täby BMF (Täby Racketcenter) och för SM U15 är det Spårvägen BMK (Enskede Rackethall).</p>
<p>Finaldagen den 16 augusti kommer att arrangeras i Täby Racketcenter. Redan publicerad lottning för de individuella tävlingarna gäller.</p>
<p>Mer detaljerad information om genomförandet kommer att sändas till alla föreningar som anmält spelare till de individuella mästerskapen.</p>
<p>Lag-SM Ungdom att kommer att arrangeras i Täby Racketcenter 12-13 augusti. Inbjudan till Lag-SM Ungdom kommer att publiceras på förbundets hemsida.</p>
<p>Besluten gäller under förutsättning att COVID-19 situationen i Sverige tillåter dessa arrangemang. Definitivt beslut om genomförande enligt ovanstående tas 15 juni 2020. Det datumet gäller även för eventuella tillbakadragande av redan gjorda anmälningar.</p>
<p>Om någon klubb väljer att dra tillbaka anmälan för någon eller några spelare skall det meddelas till: Svenska Badmintonförbundet: <a href="mailto:christer.olsson@badminton.nu" target="_blank">christer.olsson@badminton.nu</a>. <br /> Förbundet förbehåller sig rätten till ny lottning om situationen så kräver.</p>
<p><b>Veteran SM 2020</b></p>
<p>Veteran SM 2020 spelas den 21-23 augusti, med Tranås Badmintonklubb som arrangör.</p>
<p>Beslutet innebär även att det kommer att krävas ny anmälan till tävlingen. Utförligare information om detta kommer innan påsk.<br /> <br /> Beslutet gäller under förutsättning att COVID-19 situationen i Sverige tillåter detta arrangemang. Definitivt beslut om genomförande enligt ovanstående tas 15 juni 2020.</p>
  
  <div class="text-gray-400"> Publicerad: 2020-04-01</div>
  

    </main>

</body>

</html>