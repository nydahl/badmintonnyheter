<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rapport – Dag 4 (23/9), Veteran-VM Helsingborg</h1>
  <div class="mb-2 text-xl">Speldag fyra. Dagen då alla åttondelsfinalerna skulle avgöras. Det brukar normalt vara den stora barriären för de flesta svenska spelarna. Hur skulle det gå den här gången för vår stora spelartrupp, som ni ser här ovan på bilden?
  </div>
    <p>Men nu var ju VM:s tredje dag redan en tuff dag för oss. Skulle det bli bättre nu då? Jo, på ett sätt kändes det som att de där riktigt sura förlusterna var färre. Samtidigt var det just idag som i stort sett alla mötte mycket bättre motstånd än de andra dagarna, så då är förlusterna mer ok, om man får säga så som FK?</p>
<p>Dagen började med några kontringar på gårdagen. Både S-O Johansson/A-L Wiklund i mixed +65 och Bengt Randström/Ewa Carlander i mixed +60 vände underläge och tappade första set till vinster efter bra spel. En riktigt bra match med adrenalin och spänning gjorde även mixedparet Erik Söderberg/Ulrika Hellman i +45, mot regerande EM mästarna och 1:a-seedade ungrarna Tamas Gebhard/Csilla Forian. De tappar första set 14-21, men vänder i andra 21-15, för att sedan följas åt hela vägen i tredje. Tyvärr är turen inte på deras sida i avgörande set och de snuvas på kvartsfinalplatsen och troligen en medalj efter 23-25. Ungefär samtidigt byttes glädje mot sorg även när Tomas Carlsson/Magnus Ericson i +55 herrdubbel tappade ledningen och matchen 22-20, 12-21, 11-21. Men ungefär samtidigt väcktes ett nytt medaljhopp när Stefan Ohrås och dansken Soeren Fuusted slog ut regerande VM-mästarna från Thailand med 21-14, 21-9. Till saken hör att thailändarna aldrig förlorat en enda match på ett VM de år de ställt upp. Mycket imponerande!</p>
<p>I herrdubbel +35 spelade Jörgen Olsson i par med dansken Frank Johansen en helt oviss kamp mot två holländare, tappade första 23-25, vann andra 21-19, men sen rasade det ihop till 13-21. Ungefär likadant gjorde Magnus Nytell/Olof Åslund i +50 herrdubbel. Efter fint spel i första 21-12, 18-21, 15-21, gjorde de för många egna misstag de två andra seten.</p>
<p>Ännu en riktig kämpamatch, men på ett annat plan, gjorde kanadensaren Anthony Knott som spelade herrdubbel +65 med vår Roland Kärvestad. Knott låg magsjuk under natten och tog med sig en hink ut till banan, som han utnyttjade tre gånger under matchen. Ändå blev det så jämnt som 23-21, 14-21, 17-21. De hade annars kunnat ta medalj även de. Desto roligare var det när Martin Hagberg/Erik Sjöstedt slog tyska Wiechmann/Zepmeisel. Efter ett tappat första set 20-22 fick de mer och mer kontroll och såg i tredje ut som klara segrare, avslutade med två bra set 21-19, 21-13.</p>
<p>Ännu säkrare såg mästarna Stefan Edvardssson och Patrik Björkler ut. Seger mot två bra japaner med 21-16, 21-17, men inte utan ansträngning, tvärtom.</p>
<p>Vi fick även se två svenska par som gjorde mycket väl ifrån sig när de mötte före detta världsspelare och OS/VM medaljörer. Hans Möller/Fredrik Ingemansson i +45 förlorade 17-21, 16-21 mot indoneserna Eddy Hartono/Tri Cahyo, medan Mikael Nilsson/Joakim Nordgren i +40 tappade mot danskarna Jens Eriksen/Greger Schytt med 14-21, 13-21. Däremot fick Fredrik Bohlin en ordentlig lektion av danska stjärnan Peter Rasmusen 5-21, 9-21. Där var det en dimension till.</p>
<p>Bland singlarna hittar vi även där både upp och ner. Joakim Nordgren mötte regerande världsmästaren från Ankara 2013, dansken Bo Sörensen, och spelade sig fram till två setbollar 20-18, men tappar 20-22. I andra är han några bollar efter hela tiden och det blir 16-21. Även den tidigare i veckan stabila Jonas Thorné föll mot en stark tysk, med 14-21, 11-21. Nog en stor besvikelse för Jonas, som räknat med något annat.</p>
<p>Men så hade vi även de som gladde och visade på stor portion vilja och kämpade in i kaklet, trots att de har både krämpor och är helt slut. Mikael Nilsson i +40 slår engelsmannen Carl Jennings med 21-12, 14-21, 21-19. Marina gör samma procedur med en teknisk japanska och vänder matchen 10-21, 21-16, 21-19. Inte lika sliten, men ändå en mental kamp gick Magnus Nytell mot norrmannen Bård Storvik, 21-16, 16-21 (passivt spel) och går sedan från 6-6 i tredje till 21-16 genom långa ovissa dueller. Alla tre grymt spännande att se! Tyvärr tappade tidigare veckan stabila Stefan Ohrås mot Hans Joachim Pothmann från Tyskland 12-21, 21-13, 13-21.</p>
<p>Dagen avslutades med några bra damdubblar. Marina Kårström och Åsa Strindlund vann i två raka mot tyskar med 21-17, 21-15 och Niloofar Mosavar Rahmini med danskan Pernille Ström vann mot engelska Bryant/Bye med 21-16, 21-13. Carina Kruseborn/Gunnel Bengtsson vann även de kontrollerat 21-15, 21-7 mot fransyskor i +60 klassen.</p>
<p>Liksom Lotten Wengberg/Tea Gyldenoehr (Danmark) i +65, när de slog två tyska damer i två raka 21-11, 21-12. Nära att följa med till kvartsfinal var Tanja Karlsson/Ulrika Hellman som tappade en svängig match mot Austin/Hale 11-21, 21-8, 13-21.</p>
<p> </p>
<p>Summering av andra speldagen: SVERIGE – VÄRLDEN 16 – 33.</p>
<p>Andra dagen vi går med minus. Totalt efter fyra speldagar är vi nu också på en minus (106-107).</p>
<p>Imponerat så här långt har Kathryn Ekengren Gärtner gjort. Hon är i tre kvartsfinaler i +65 klassen. Sedan har vi sju spelare som är i två kvartsfinaler: Ewa Carlander +65/+60, Liselotte Wengberg +65. Stefan Ohrås +65, Magnus Nytell +50, Marina Kårström +45, Erik Sjöstedt och Noloofar Mosavar Rahmini, båda i +40.</p>
<p>Roligt är också att våra deltagare i de äldre åldersklasserna, inte minst damerna, visar att de vill slåss om medaljerna. Det är en total motsats mot tidigare år. Det ger såklart förhoppningar om att vår bredd kommer ge utdelning framöver och i nästa EM och VM. Kul såklart!</p>
<p>Vi har nu 19 kvartsfinaler att se fram emot på torsdagen. Se vilka längre ner. Vilka tar medalj?</p>
<p>Här är länk till tredje dagens alla resultat: <a href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150923">http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150923</a></p>
<p> </p>
<p><strong>Summering av de svenskar som är i kvartsfinal i dag torsdag 24/9:<br /> </strong>09.00 XD70  Sven-Olov Johansson/Ann-Louise Wiklund (Finland)<br /> 09.00 XD65  Stefan Ohrås/Kathryn Ekengren Gärtner<br /> 09.35 XD60  Bengt Randström/Ewa Carlander<br /> 10.10 XD50  Magnus Nytell/Grace Kakiay (Holland)</p>
<p>10.45 XD40 Erik Sjöstedt/Niloofar Mosavar Rahmini</p>
<p>11.55 WS  Kathryn Ekengren Gärtner</p>
<p>12.30 WS  Lotten Wengberg</p>
<p>13.05 MS  Magnus Nytell</p>
<p>13.40 MS  Mikael Nilsson</p>
<p>14.50 WS  Marina Kårström</p>
<p>16.00 MD Stefan Ohrås/Soeren Fuursted (Danmark)</p>
<p>17.10 MD  Martin Hagberg/Erik Sjöstedt</p>
<p>17.10 MD  Stefan Edvardsson/Patrik Björkler</p>
<p>18.20 WD  Lotten Wengberg/Thea Gyldenoehr (Danmark)</p>
<p>18.20 WD  Gunnel Bengtsson/Carina Kruseborn</p>
<p>18.20 WD  Ewa Carlander/Kathryn Ekengren Gärtner</p>
<p>19.30 WD Niloofar Mosavar Rahmini/Pernille Ström (Danmark)</p>
<p>19.30  WD  Marina Kårström/Åsa Strindlund</p>
<p>20.05 WD  Sunniva Aminoff/Claudia Vogelsang (Tyskland)</p>
<p>11.55 WS65 Kathryn<br /> 12.30 WS65 Liselotte<br /> 13.05 MS50 Nytell<br /> 13.40 MS40 Mikael Nilsson<br /> 14.50 WS45 Marina<br /> 16.00 MD65 Ohrås<br /> 17.10 MD40 Hagberg/Sjöstedt<br /> 17.10 MD45 Patrik/Stefan<br /> 18.20 WD60 Gunnel/Carina<br /> 18.20 WD65 Liselotte<br /> 18.20 WD65 Ewa/Kathryn<br /> 19.30 WD40 Nilofar<br /> 19.30 WD45 Marina/Åsa<br /> 20.05 WD35 Sunniva Aminoff11.55 WS65 Kathryn<br /> 12.30 WS65 Liselotte<br /> 13.05 MS50 Nytell<br /> 13.40 MS40 Mikael Nilsson<br /> 14.50 WS45 Marina<br /> 16.00 MD65 Ohrås11.55 WS65 Kathryn<br /> 12.30 WS65 Liselotte<br /> 13.05 MS50 Nytell<br /> 13.40 MS40 Mikael Nilsson<br /> 14.50 WS45 Marina<br /> 16.00 MD65 Ohrås<br /> 17.10 MD40 Hagberg/Sjöstedt<br /> 17.10 MD45 Patrik/Stefan<br /> 18.20 WD60 Gunnel/Carina<br /> 18.20 WD65 Liselotte<br /> 18.20 WD65 Ewa/Kathryn<br /> 19.30 WD40 Nilofar<br /> 19.30 WD45 Marina/Åsa<br /> 20.05 WD35 Sunniva Aminoff</p>
<p>6 st Damdubblar (WD)<br /> 5 st Mixeddubblar (XD)<br /> 3 st Damsinglar (WS)<br /> 3 st Herrdubblar (MD)<br /> 2 st Herrsinglar (MS)<br /> <br /> Åldersfördelning<br /> 60-70 9 st <br /> 50-60 2 st<br /> 40-50 7 st<br /> 35-40 1 st</p>
<p>Sedan får jag lägga med en länk till internationell media idag. Som uppmärksammar och understryker att startfältet i årets Veteran VM verkligen är starkare än någonsin.</p>
<p><a href="http://www.badzine.net/news/world-seniors-big-names-hit-the-quarters/35738/">http://www.badzine.net/news/world-seniors-big-names-hit-the-quarters/35738/</a></p>
  
  <div class="text-gray-400"> Publicerad: 2015-09-24</div>
  

    </main>

</body>

</html>