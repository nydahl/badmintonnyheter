<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Best On Court beviljas stort stöd från Framåtfonden</h1>
  <div class="mb-2 text-xl">Svenska Badmintonförbundets projekt Best On Court innebär att barn och föräldrar, tillsammans med två huvudtränare, får träna badminton under lekfulla former. Projektet beviljas nu 215 000 kronor från Framåtfonden för att kunna fortsätta växa.
  </div>
    <p>Nya idéer ska få långvariga trender att brytas. Riksidrottsförbundets och Svenska Spels Framåtfond beviljar 3,9 miljoner kronor till elva projektidéer – vars gemensamma syfte är att med nya former av fysisk aktivitet få fler att röra på sig. Ett av projekten är Svenska Badmintonförbundets Best On Court som beviljas 215 000 kronor.</p>
<p>– Det är oerhört glädjande att Framåtfonden har beviljat vår ansökan för en fortsatt satsning på vårt Best On Court-projekt. Genom att låta barn och föräldrar leka och träna tillsammans skapar vi ett större engagemang för idrotten och ser till att både barn och vuxna har möjligheten att utveckla sin rörelseförståelse, säger Claes Johansson, förenings- och distriktsutvecklare Svenska Badmintonförbundet.</p>
<p>Det här är den tredje utbetalningen som görs av Framåtfonden, som betalar ut totalt 7,3 miljoner kronor per år.</p>
<p>– Barn och unga rör sig alldeles för lite i Sverige och vi måste tillsammans hjälpas åt att bryta den trenden. Framåtfonden möjliggör för specialidrottsförbunden att testa idéer kring nya former av fysisk aktivitet för att få fler i rörelse. Förhoppningen är att fler hittar glädjen i att leva ett aktivt liv, säger Stefan Bergh, generalsekreterare Riksidrottsförbundet.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/ovrigt/framatfonden-215-000-kr-till-best-on-court.jpg?w=600&h=400" height="400" width="600" /></p>
<p>Syftet med Framåtfonden är att bryta trenden och få fler personer att röra på sig, vilket är ett viktigt uppdrag enligt Daniel Berglind, forskare på Karolinska Institutet och jurymedlem i Framåtfonden.</p>
<p>– Forskning med rörelsemätare visar att barn och ungdomar i stor utsträckning inte når de rekommendationer som finns för fysisk aktivitet. Men det är inte bara barn som inte når rekommendationerna, samma sak gäller vuxna. Därför är Framåtfonden viktig för att möjliggöra för fler att leva ett aktivt liv, unga som gamla, utanför idrottens traditionella ramar, säger Daniel Berglind.</p>
<p>Genom Framåtfonden ger Svenska Spel och Riksidrottsförbundet varje år samtliga specialidrottsförbund en möjlighet att söka medel för att testa idéer kring nya former av fysisk aktivitet för att få fler i rörelse och skapa rörelseförståelse för fler.</p>
<p>– Det är fantastiskt att se hur Framåtfonden kan realisera bra idéer, och få följa projektens utveckling från idé till genomförande. Extra glädjande är att många av projekten har fått medel från Framåtfonden tidigare – något som tyder på att de tagits emot väl och gjort skillnad ute i landet, säger Nicklas Biverståhl, sponsringschef på Svenska Spel.</p>
  
  <div class="text-gray-400"> Publicerad: 2018-11-07</div>
  

    </main>

</body>

</html>