<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Omgångens profil: Johan Azelius</h1>
  <div class="mb-2 text-xl">Han är en av flera unga svenska spelare som tar plats och gör avtryck i Badmintonligan. 18-årige Johan Azelius har inför denna säsong flyttat till Umeå för att göra en 100-procentig satsning på badmintonkarriären. Och det har börjat riktigt lovande.
  </div>
    <p><em>Bild: Johan Azelius efter segern över Halmstads Filip Suwanphingkha i Badmintonligans andra omgång. Foto: IFK Umeå. </em></p>
<p>Johan Azelius är uppvuxen i Ulricehamn och har tidigare spelat för Borås Badminton. Inför denna säsong valde han att flytta till Umeå för att kombinera universitetsstudier med en elitsatsning i IFK Umeå. Tack vare <a href="https://www.umu.se/idrottshogskolan/kompetenscentrum/badmintons-kompetenscentrum/">Badmintons kompetenscentrum</a> (BKC) kan han anpassa sin studietakt och schema så att det finns utrymme att lägga fullt fokus på träning och tävling.</p>
<p>Det är på singel Johan Azelius satsar och i början av året kom en stor framgång med guld i JSM. Som badmintonspelare sticker han ut: han är stor, har ett vasst anfallsspel och bra spelförståelse. Badmintonkännare beskriver det som ”ett internationellt spel” och insatserna i de första omgångarna av Badmintonligan har fått flera att imponeras.</p>
<p><b>Du har fått en kanonstart på ditt spel i Badmintonligan med vinst i tre av fyra matcher. Hur känns det?</b></p>
<p>–  Det känns riktigt skönt, framför allt att kunna bidra med segrar till laget vilket är det som kommer i första hand i Badmintonligan. Sen har spelet också stämt bra och det känns positivt att jag kunnat leverera när det behövts.</p>
<p><b>Vad är ditt intryck av IFK Umeå så här långt? </b></p>
<p>–  Att det är en superbra klubb med härliga människor och fin gemenskap. Kenneth och Hannes är bra tränare. Sen funkar även allt runt omkring väldigt bra, folk i klubben hjälps åt på ett bra sätt. Jag är väldigt nöjd.</p>
<p><b>Hur ser ditt träningsupplägg ut?</b></p>
<p>– En vanlig vecka kör jag fyra badmintonpass med Umeå och tre med BKC (Badmintons kompetenscentrum). Utöver det blir det tre gympass på egen hand.  </p>
<p><b>Är det något i ditt spel du just nu koncentrerar dig på att förbättra?</b></p>
<p>–  Det jag fokuserar på nu är att försöka bli bättre i främre delen av banan. Jag är lång och vill kunna använda det mer i mitt spel genom att våga flytta fram positionen i banan och bryta av, täcka och styra spelet på detta sätt. Det är något som till exempel Felix Burestedt är duktig på.</p>
<p><b>Ni är ett väldigt ungt lag i Umeå med flera nya spelare till denna säsong. Hur är det?</b></p>
<p>–  Det är väldigt kul och vi har en bra stämning i laget. Jag tror att vi unga spelare tillsammans kan sporra varandra och utvecklas som grupp.  Det är också superkul med Badmintonligan där vi får chansen att mäta oss med riktigt bra spelare.  </p>
<p><b>Vilka mål har du som badmintonspelare – på kort och på lång sikt?  </b></p>
<p>–  I år har jag inga uttalade tävlings- eller resultatmål. Det jag har som mål är att köra så mycket jag kan, det vill säga detta år verkligen satsa 100 procent på badmintonen i Umeå och se hur jag utvecklas. Sen vill jag försöka vinna så många matcher som möjligt under året och när jag möter duktiga spelare i Badmintonligan kunna stå upp bra emot dem. På lång sikt är mitt mål att delta på OS och VM.</p>
<p><b>Vilka är dina största styrkor som herrsingelspelare?</b></p>
<p>–  Spelförståelse och offensiven är mina största styrkor. Jag har bra vinklar från bakplan och farliga slag som jag kan avgöra bollarna med.</p>
<p><b>Har du någon favoritspelare eller förebild inom badminton?</b></p>
<p>– Viktor Axelsen är nog den spelare som jag är mest lik i mitt eget spel. Så han tittar jag en del på. Men den jag mest älskar att se är Kento Momota, han är fantastisk.</p>
<p><span style="font-size: large;">Fakta Johan Azelius:</span></p>
<p><b>Ålder</b>: 18 år<br /> <b>Klubb</b>: IFK Umeå <br /> <b>Sverigeranking</b>: 11 (herrsingel)<br /> <b>Meriter</b>: Guld herrsingel JSM (2019), Guld herrsingel U17-SM (2017)<br /> <b>Bor</b>: Umeå<br /> <b>Född/uppvuxen</b>: Ulricehamn<br /> <b>Familj</b>: Mamma, pappa, en bror <br /> <b>Intressen</b>: Idrott generellt, titta på sport, träffa kompisar, resa, spela golf<br /> <b>Favoritsport (efter badminton)</b>: Golf, handboll<br /> <b>Film jag sett flest gånger</b>: Superhjältarna</p>
  
  <div class="text-gray-400"> Publicerad: 2019-09-19</div>
  

    </main>

</body>

</html>