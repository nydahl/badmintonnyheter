<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Alla svenskar ute ur Junior-VM</h1>
  <div class="mb-2 text-xl">Då var äventyret slut för våra svenska spelare i JVM i spanska Bilbao - även om Johanna Magnusson och Emma Karlsson (bilden ovan) var nära vinst i 16-delen. Tävlingen domineras stort av spelarna från Asien.
  </div>
    <p>Emma Karlsson och Johanna Magnusson är nära en vinst i damdubbel mot det japanska paret Natsumi Oda/Natsuki Sone, men förlorar i tre set efter 56 minuters krigande. De svenska tjejerna har disciplin och fokus i sitt spel fram till slutet av matchen, men ett par enkla misstag och poängen rinner iväg och tjejerna lyckas aldrig hämta upp försprånget och förlorar med 21-13 i avgörande set.</p>
<p>Herrdubbeln Calle Harrbacka och Adam Gozzi startar sin match på bästa möjliga sätt mot det 16:e seedade tjeckiska paret Petr Beran och Jan Louda. Killarna spelar sina bästa poäng i turneringen och styr matchen och har en ledning på 16-11. Mot slutet av setet spelar tjeckerna upp sig och lyckas ändå knipa första set med 21-19. Andra set lyckas inte killarna hitta tillbaka till sitt spel och förlorar matchen. </p>
<p>Vi är trots allt överlag nöjda med hur den individuella turneringen har gått. Hade dock hoppats på att vi kunde knipa någon match till, vi hade en del där vi var riktigt nära. </p>
<p>Sverige hade därmed ingen kvar när 8-delsfinalerna startade i VM torsdag eftermiddag.</p>
<p>Ett tråkigt facit men vi kan konstatera att vi inte är ensamma. Storebror Danmark hade inte heller en enda spelare kvar bland de de 80 som spelade vidare. Europa hade totalt nio spelare/par kvar, Kanada en och utöver detta var det 70 asiater.</p>
<p>Bland Europas spelare/par är fyra från Frankrike, två från Turkiet, två från Ryssland och en från Tjeckien. Många av dessa har klarat sig hit på en seedning.</p>
<p>Imorgon väntar kvartsfinaler och det är enbart en herrsingel och en herrdubbel kvar i turneringen som inte är från Asien. </p>
<p>Länk till lottningen av den individuella tävlingen:</p>
<p><a href="http://www.tournamentsoftware.com/sport/tournament.aspx?id=2256677A-44AD-4E24-AF38-E0F3F347DDEE">http://www.tournamentsoftware.com/sport/tournament.aspx?id=2256677A-44AD-4E24-AF38-E0F3F347DDEE</a></p>
  
  <div class="text-gray-400"> Publicerad: 2016-11-10</div>
  

    </main>

</body>

</html>