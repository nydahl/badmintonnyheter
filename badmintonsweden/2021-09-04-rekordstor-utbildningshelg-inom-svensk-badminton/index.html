<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rekordstor utbildningshelg inom svensk badminton</h1>
  <div class="mb-2 text-xl">I slutet av augusti anordnade Badminton Sweden den årliga utbildningshelgen, denna gång i nytt digitalt format. Utbildningshelgen lockade totalt en bit över 100 deltagare, allt från ideellt engagerade föräldrar till topptränare på elitnivå.
  </div>
    <p>– Målet var skapa ett inkluderande format som kändes lättillgängligt och intressant för alla olika nivåer inom svensk badminton, säger utbildningsansvarige Hannes Andersson. Årets digitala konferens tycker jag återigen visar prov på att det finns en vilja och ett stort engagemang hos våra föreningar och förbund.</p>
<p>Under utbildningshelgen hade deltagarna möjlighet att ta del av fyra olika teman: Barn och ungdom, hållbar elitidrott, föreningsutveckling och tekniska funktionärer/Para-badminton. Varje tema sammanfattades med en paneldiskussion där föreläsarna bemötte frågor från deltagarna och öppnade upp för samtal kopplat till dagens ämnen.</p>
<p>– En sån här helg blir det naturligt mycket lyssnande för deltagaren, därför känns det kul att det också funnits inslag av diskussion och kunskapsutbyte med mellan våra experter, distrikt, förening och den enskilde ideella tränaren. Där har även jag som utbildningsansvarig fått med mig många bra frågor, kommentarer och synpunkter om vår utbildningsverksamhet och hur behoven ser ut ute i landet. Min känsla är också att deltagarna fått med sig nya tankar och idéer hem till sin egen verksamhet, fortsätter Hannes Andersson.</p>
<p>Simon Knutsson, spelare, tränare och ordförande i IFK Umeå Badminton var en av deltagarna under utbildningshelgen.</p>
<p>– Jag tycker det var bra att som deltagare få ta del av föreläsningar från många olika områden. Jag deltog på alla föreläsningar och tycker de var givande, både i min roll som förtroendevald och tränare. Snyggt ordnat med att kunna delta ”hemifrån” men ändå erbjudas möjligheten till att ställa frågor och diskutera.</p>
<p>Barn/ungdom var det utbildningsblock som lockade flest deltagare under helgen, tätt följt av föreningsutveckling. Två block där ledarskapet fick stå i centrum.</p>
<p>– Slutligen tycker jag helgen ringar in just hur avgörande kompetenta och engagerade ledare är för svensk badminton. Ledarskapet är motorn i vår verksamhet och det har genomsyrat alla helgens utbildningsblock, menar Hannes Andersson.</p>
<p>Veta mer? Helgens föreläsningar spelades in och de flesta föreläsningar kommer att kunna delas med våra medlemmar. Det pågår ett arbete med en digital plattform för att samla kunskap inom ledar- och spelarutveckling.<br /><br />Innan plattformen är klar, hör av dig till hannes.andersson@badminton.nu för att ta del av det inspelade materialet.</p>
<hr />
<p>Helgens föreläsningar spelades in och de flesta föreläsningar kommer att kunna delas med våra medlemmar. Det pågår ett arbete med en digital plattform för att samla kunskap inom ledar och spelarutveckling, men till dess hör av er till <a href="mailto:hannes.andersson@badminton.nu">hannes.andersson@badminton.nu</a> för att ta del av det inspelade materialet.</p>
  
  <div class="text-gray-400"> Publicerad: 2021-09-04</div>
  

    </main>

</body>

</html>