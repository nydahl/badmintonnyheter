<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Trollhättan vann i Golden set</h1>
  <div class="mb-2 text-xl">Matcherna mellan Umeå-Trollhättan brukar alltid bli riktiga rysare. Tisdagskvällens drabbning var inget undantag utan gick till Golden set. Även topplagen Halmstad och Fyrisfjädern fick det tufft i sina matcher.
  </div>
    <p><em>Bild: Syskonen Daniel och Sara Lundgaard vann Golden set med 11-7 och säkrade segern till Trollhättan. Foto: Trollhättan BF.</em></p>
<p>Matcherna i Victor Badmintonligan fortsätter att vara välspelade och dramatiska. På tisdagen färdigspelades den femte omgången med tre matcher: Umeå-Trollhättan, Halmstad-Frölunda och Fyrisfjädern-Aura.</p>
<p>Den match som på förhands tippades bli den jämnaste levde verkligen upp till förväntningarna – nämligen Umeå-Trollhättan.</p>
<p>Här gjorde Umeås nye indonesier Fauzi Fathurraman debut, och det kunde inte ha börjat bättre. Han tog snabbt ledningen med 2-0 i set i herrsingel 1 mot Trollhättans Yap Khai Quan i en match där Yap länge låg kort i banan, vilket öppnade för Fauzi som fick briljera med härliga hoppsmashar och känsligt nätspel. Men Yap kom tillbaka, vann tredje set och var så nära som 10-11 i fjärde set. Men vinst med 3-1 i debuten alltså för Fauzi.</p>
<p>Medan Umeå vann samtliga tre herrmatcher tog Trollhättan hem damsingel och damdubbel. Men Umeås Malena Norrman gjorde en fin damsingel och pressade favoriten Sophia Grundvig till fem set.</p>
<p>Trollhättan vann också mixed där Sara och Daniel Lundgaard spelade övertygande mot Umeås Lasse Mølhede/Malena Norrman.</p>
<p>3-3 i matchen och Golden set. Återigen mixed med samma uppställning på båda sidor. Även denna gång var syskonen Lundgaard starka och vann med 11-7. De  gick snabbt fram till 4-0 och var sedan inte riktigt hotade.</p>
<p>– Daniel och särskilt Sara var verkligen stabila och fokuserade i sina matcher i dag. Det avgjorde  kampen till vår fördel, säger Jesper Olsson, lagledare för Trollhättan.</p>
<p>– Och att komma härifrån med två poäng är jag självfallet mycket nöjd med. Det blir alltid tuffa matcher mellan Umeå och oss. Nu är vi bra med i kampen om fjärdeplatsen i grundserien.</p>
<p>I Uppsala tog Fyrisfjädern emot Aura. Också det blev en spännande och jämn drabbning, som avgjordes först i sjätte och sista matchen. Fyrisfjädern vann alla tre herrmatcherna med 3-0 i set, medan Aura med Emma Karlsson/Johanna Magnusson vann damdubbeln med samma siffror mot Moa och Tilda Sjöö.</p>
<p>Sedan tog också Johanna ihop med dansken Emil Hybel mixedmatchen mot Mathias Bay-Smidt/Moa Sjöö med 3-2 i set. Den vinsten betydde att damsingeln mellan 16-åriga Edith Urell och Emma Karlsson blev avgörande. Emma som vann SM i singel 2017, men som sedan dess enbart satsar på damdubbel.</p>
<p>Hennes ovana vid singel märktes också i början. Edith gick fram till 2-0 i set och tre matchbollar vid 10-8 i tredje set. Men Emma tog då tre raka, spelade upp sig betydligt och vann även fjärde set . Femte set blev en tät historia där Edith till slut vann med 11-9, vilket betydde 4-2 i hela lagmatchen.</p>
<p>– Imponerande av Edith. Hon är stark när det drar ihop sig till avgörande. Hon vågar spela sitt spel och köra på även i trängda lägen, säger Henri Hurskainen, lagledare för Fyrisfjädern.</p>
<p>– Men jag är inte alls överraskad över att det blev en jämn match. Aura har en mycket stark damsida och vi är glada för de här tre poängen.</p>
<p>I Halmstad vann hemmalaget och regerande mästarna med 4-2 mot Frölunda. Men också här satt segern långt inne. Frölunda tog både damsingel och damdubbel genom Frida Lindström och Frida/Sanne Ekberg. Och sedan var det jämnt i båda herrsinglarna. Frölundas Mikael Westerbäck var med ända upp till 9-9 i femte set mot Sverigeettan Felix Burestedt innan Felix kunde vinna med 11-9.</p>
<p>Även HS 2 gick till fem set där Halmstads Filip Suwanphingka vann mot Gustav Björkler med 5-11, 11-5, 11-10, 10-11, 11-8.</p>
<p>När fem av totalt sju omgångar i  grundserien har spelats har tre lag ryckt ifrån i toppen: Påvelund, Halmstad och Fyrisfjädern. Kampen om den fjärde platsen och därmed spel i Mellanserie A är hård. För närvarande jagar främst trion Aura, Trollhättan och Umeå den platsen. Men inget lag ska räknas bort i den som vanligt mycket jämna Badmintonligan.</p>
<p><strong>Här hittar du samtliga resultat i tisdagskvällens tre matcher:</strong></p>
<p><a href="https://www.scoreboardlive.se/tournament/show/806">Umeå-Trollhättan 3-4</a></p>
<p><a href="https://www.scoreboardlive.se/tournament/show/809">Halmstad-Frölunda 4-2</a></p>
<p><a href="https://www.scoreboardlive.se/tournament/show/810">Fyrisfjädern-Aura 4-2</a></p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen. </p>
  
  <div class="text-gray-400"> Publicerad: 2019-11-05</div>
  

    </main>

</body>

</html>