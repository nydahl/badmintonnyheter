<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tre medaljer till Sverige på U15-EM</h1>
  <div class="mb-2 text-xl">Sverige har på U15-EM i Frankrike tagit sig fram till två semifinaler i herrsingel genom Romeo Makboul och Filip Swahn och en semifinal i herrdubbel där båda spelar tillsammans. Imorgon söndag spelas semi och finaler.
  </div>
    <p><em>Bild: Glada vinnare av kvartsfinalen Romeo Makboul och Filip Swahn</em></p>
<p>Romeo Makboul och Filip Swahn imponerar på U15-EM och har nu spelat sig fram till semifinal i både singel och dubbel.</p>
<p>– Fantastiskt bra insatser, vi visste på förhand att det fanns chanser till medaljer, men det gäller att göra det. Möjligheterna finns imorgon till finalspel och de finaste medaljerna, men det blir tufft, de möter duktiga motståndare, men vi vet att vi även kan vinna mot dem, sa U15-förbundskapten Boxiao Pan efter semifinalerna. </p>
<p>Romeo vann sin kvartsfinal hyfsat enkelt mot Rostyslav Zabrodin från Ukraina med 21-5 21-10. Romeo har under turneringen visat upp ett brett register och en väldigt fin slagteknik och känsla som har gett hans motståndare stora problem.</p>
<p>Filip Swahn som vunnit sina tre första matcher relativt enkelt, visade fina kämpatakter i kvartsfinalen mot Tom Lalot Trescarte från Frankrike. Filip styrde spelet i första set och vann det med 21-17. I andra set hamnade svensken lite efter och förlust med 16-21. I tredje set fick Filip spelet att stämma bättre och hans motståndare blev påverkad av detta och tröttnade. Efter 50 min spel stod Filip till slut som segrare efter 21-17 i skiljeset.</p>
<p>I dubbeln vann Romeo och Filip med 21-12 21-14 mot Bugra Aktas/Mehmet Can Toremis från Turkiet.</p>
<p>Hugo Hansson/Jenny Tuvesson förlorade sin kvartsfinal i en jämn match mot Bugra Aktas/Sinem Yildiz med 21-18 18-21 12-21</p>
<p>Imorgon väntar tuffa semifinaler, där Romeo får möta förstaseedade dansken William Bögebjerg. William har precis som Romeo inte förlorat något set hittills.</p>
<p>Filip möter Dillion Chong från England. Dillion vann i sin kvartsfinal en mycket jämn match mot Mads Andersson från Danmark med 8-21, 21-19, 21-17. </p>
<p>I dubbeln möter de två svenskarna William Bögebjerg/Robert Nebel från Danmark. </p>
<p><strong>Söndagens schema:</strong></p>
<p>10:20 (bana 5) Filip Swahn - Dillion Chong (England)</p>
<p>ca. 10:35 (bana 6) Romeo Makboul - William Bögebjerg (Danmark)</p>
<p>ca. 11: 45 (bana 6) Romeo / Filip - William Bögebjerg / Robert Nebel</p>
<p>Coacher på plats: Boxiao Pan (Förbundskapten) och Emil Johansson (Förbundstränare)</p>
<p>Länk till lottning resultat: <a href="https://bwf.tournamentsoftware.com/sport/matches.aspx?id=84DA0B90-1E7E-4D3A-8E86-77D7EE3D68AF&d=20200215">EMU15</a></p>
<p>Länk till streaming från Badminton Europe: <a href="https://www.badmintoneurope.tv/en-int/page/home-badminton-europe">BECTV</a></p>
<p><span>Följ det svenska laget på förbundets instagram sida: <a href="https://www.instagram.com/badmintonsweden/">BSINSTA</a></span></p>
  
  <div class="text-gray-400"> Publicerad: 2020-02-15</div>
  

    </main>

</body>

</html>