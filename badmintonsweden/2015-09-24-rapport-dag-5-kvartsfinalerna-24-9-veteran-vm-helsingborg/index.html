<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapport – Dag 5, Kvartsfinalerna (24/9), Veteran-VM, Helsingborg</h1>
  <div class="mb-2 text-xl">Sverige har hela 19 medaljmatcher under femte speldagen att följa. Av de 102 svenska deltagarna stod 18 spelare med ödet i sin egen hand. Några med två chanser. Tog de den? Se Veteran VM på Webben, LIVE!
  </div>
    <p>Att ta sig till kvartsfinal på ett VM är i verkligen ingen lätt uppgift. Väl där brukar det dessutom bli riktigt, riktigt bra matcher och spelarna gör sitt yttersta. Förklaringen är såklart enkel, man spelar om medaljer. Det här året här i Helsingborg har det dessutom varit svårare än vanligt att få den möjligheten. Ändå hade Sverige hela 19 medaljmatcher under femte speladagen att följa. Av de 102 svenska deltagarna stod 18 spelare med ödet i sin egen hand. Några med två chanser. Tog de den?</p>
<p> </p>
<p><a target="_blank" href="https://youtu.be/nfiMEASx7uA">Här finner du dagens webbsändning. </a></p>
<p><em><br /></em></p>
<p>Förmiddagens kvartsfinalpass inleddes med fem mixeddubblar. I +70  hade Sven-Olov Johansson och Ann-Louise Wiklund (Finland) tufft motstånd mot ett engelsk par Whalebone/Goodall, tyvärr var det över på 18 minuter, 11-21, 9-21. Mest pga att engelsmännen spelar en skolad mixed utan stress. S-O är mer singelspelare och går på enkla fällor. Desto mer spel om poängen och fler scenförändringar blev det i matchen mellan Stefan Ohrås/Kathryn Ekengren Gärtner och engelska paret Roy Lord/Eileen Carley i +65. Efter ett starkt första set i bra fart och seger till Stefan och Kathryn 21-15 så började även dessa engelsmän spela mer taktiskt, vilket helt ändrade matchbilden. Torsk i de två avslutande med klara 10-21, 8-21. Samma öde gick Bengt Randström/Ewa Carlander i +60, även de mot engelskt motstånd, första seedade och tidigare VM-guldmedaljören Peter Emptage, nu i par med Anne Bridge. Men här var det ändå kontakt fin mixed, trotts förlusten 16-21, 15-21.</p>
<p> </p>
<p>Desto roligare blev det när Magnus Nytell i par med Nederländska Grace Kakiay väl drog igång mot danskarna Martin Vissing/Gitte Kruse. Lite oordning i första, men sen! Bra fart och smart spel. Vinst 13-21, 21-14, 21-15 och över på 32 minuter. Ännu en växel verkade sen Erik Sjöstedt/Niloofar Mosavar Rhami ha, när de tog kommandot direkt och aldrig släppte in tyskarna André Weishmann/Edeltraud Vonmetz i matchen. Eriks tryck i slagen och Nilofars följsamhet gav ingen chans för tyskarna, vinst 21-14, 21-13. Ger helt klart förhoppningar om mer än brons.</p>
<p> </p>
<p style="text-align: center;"><em>Publiken gör sitt bästa för att heja fram de svenska spelarna</em></p>
<p><img style="display: block; margin-left: auto; margin-right: auto;" src="http://iof1.idrottonline.se/link/f6d1139e3e3640bea8ecfd56d9823c1f.aspx?w=300&h=0" alt="2015-09-24_X2" /></p>
<p> </p>
<p>Vid lunchtid steg sedan på löpande band våra kvarvarande singelspelare ut på banorna. Men både Kathryn Ekengren Gärtner och Lotten Wengberg i +65 fick det svårt mot sina japanska respektive amerikanska (men asiatiska) motståndare. Närmast en vändning var Kathryn i andra set. Men 10-21, 18-21 talar ändå sitt tydliga språk. Liksom 16-21, 12-21 i Lotten:s match. Mikael Nilsson hade en ännu tuffare uppgift. Micke spelade ändå med ett leende på sina läppar mot dansken Greger Schytt och försökte egentligen med allt. Men där var det en dimension extra i det mesta från Greger. Dansk världsklass helt enkelt. Förlust 5-21, 10-21. Samma öde drabbade en sliten Marina Kårström. Danska Gitte Kruse gjorde processen kort, 2-21, 7-21. Men Marina gjorde sin livs match mot japanskan i åttondelen. Man kan inte begära mer. Hon var helt enkelt tömd på energi.</p>
<p> </p>
<p>En som däremot likaväl kunde stått med medalj runt halsen i singel var Magnus Nytell. Inspirerat och respektlöst spel i första, där bara småsaker avgjorde vem som skulle vinna, men Thailändaren Vanichitsarakul, som tidigare vunnit Veteran VM-guld i dubbel, gör ett ryck vid 8 och ett till vid 12 fram till 15. Sedan följs de åter in till 19-21. I andra började Thailändaren bäst. Ett grepp han sedan får slita för att hålla, när de i stort sett vinner varannan boll. Men ”Vani” håller i ledningen. 16-21 i andra set, tyvärr.</p>
<p> </p>
<p>På eftermiddagen fick vi se några otroliga dubblar. Inte bara från svenskarna. Indoneser och danskar fick publiken storögd. Vilken badminton! Mitt i all den upphetsningen spelade Stefan Ohrås och dansken Soeren Fuursted (Danmark) en grym match mot duktiga engelsmännen Bell/Lord i +65. Förlust i första med 10-21, efter oroligt spel. I andra fick de mer fart på engelsmännen och knep setet 21-18. Även i tredje har de bra press. Men engelsmännen spelar smart. Snöpligt nog blir det 19-21 i 3:e set. Sååå nära medalj även där. I matchen kort därefter kliver Martin Hagberg/Erik Sjöstedt in i +35 mot världsstjärnan Peter Rasmussen som vann VM-guld i singel 1997 i Glasgow, nu i par med ännu en internationell stjärna, Thomas Stavgaard. Men om det fanns respekt innan matchen så syntes det inget av det när Erik och ”Hagge” började spela? Ett helt jämnt första set slutar 18-21 till danskarna. Det kunde likagärna varit tvärt om? Men sen… 10-21 i andra. Var krutet bränt eller hade taktiken ändrats? Förlust blev det.</p>
<p> </p>
<p>Några som verkligen inte gick in med varken respekt eller något fel på taktiken var Patrik Björkler och Stefan Edvardsson i herrdubbel +45. De visar på både återhållsam, tålmodig defensiv och sedan tryck när de fick läget att gå på. Tyske EM bronsmedaljörerna Glaschke/Schröder var helt chanslösa 21-7, 21-11 till Stefan och Patrik.</p>
<p> </p>
<p>Torsdagen avslutas på kvällen med sex damdubblar. Lotten Wengberg/Thea Gyldenoehr (Danmark) i+65 möter två engelska taktiska rävar, Carley/Ely vinner lätt med 21-13, 21-9. Lika chanslösa är Gunnel Bengtsson/Carina Kruseborn i +60 mot flerfaldiga Veteran VM-guldmedaljörerna Christine Black från Skottland och Holländskan Marjan Ridder (Marjan har även vunnit VM-brons i Malmö 1977 i DD). Förlust med lika klara 9-21, 9-21. Men gott nog med kvartsfinal för alla tre svenska damerna. Däremot kliver Ewa Carlander/Kathryn Ekengren Gärtner in och sätter sig i respekt direkt mot på pappret förhandsfavoriterna och första seedade danska Jette Nielsen/Irene Sterlie. Ett jämn set slutar 21-18 till Kathryn och Ewa. En ledning de sedan inte släpper ifrån sig i andra som slutar 21-13. De använder verkligen hela banan och lockade fram misstag av danskarna och ger sig själv läge att avgöra gång på gång. Så kul att se!</p>
<p> </p>
<p>I damdubbel +40 hade Niloofar Mosavar Rahmini/Pernille Ström (Danmark) även de chansen till medalj. Första set började däremot på sämsta sätt, 0-5. En ledning tyska tvillingarna Hukreide aldrig släppte riktigt ifrån sig, 18-21. I andra set kom precis samma ryck, fast nu till 2-6. Samma procedur och 18-21 även där. Bättre skärpa och flyt i början hade behövts! Kort därefter gick Marina Kårström åter på banan, nu i damdubbel +45 med Åsa Strindlund. De gör tvärt mot Niloofar och Pernille och får istället en bra start i båda seten mot danska Gitte Sommers (igen) och Anne Birgitte Nielsen. Men trotts en skakig match av Nielsen så lyckas inte Åsa och Marina hålla i, utan blir ifrånspungna på slutet till 12-21. Men med ett betydligt bättre spel och ett kliv in i banan så tar Åsa/Marina över och visar att de vill vinna i andra set. Men så händer det som inte får hända. Genom egna slumpartade missatag tappar det från 14-14 sju raka bollar och tappar 14-21. Ändå bra spel och ger ändå mersmak.</p>
<p> </p>
<p>Dagen slutar ändå i dur. Sunniva Aminoff och tyskan Claudia Vogelsang vinner sin match mot krigande japanskorna 21-15, 21-18, efter att i båda seten gjort ett ryck precis efter pausen vid 11. Kan det varit Vincent Holmgren som kom med den rätta taktiken tro? Eller var det Lena Jansson och dotterns färgglada hejarklacksmundering som avgjorde? Medalj blir det i alla fall för veteran rookien Sunniva. Även här finns det nog potential för mer än brons?</p>
<p> </p>
<p>Summering av andra speldagen: SVERIGE – VÄRLDEN 5 – 14.</p>
<p>Ännu en dag med minus. Totalt efter fem speldagar är vi på minus 10 minus (111-121).</p>
<p>Vi har nu fem semifinaler att se fram emot på fredagen. Jag och Ass. FK Stefan Mattsson tror nog att vi har tre rejäla vinstchanser och två som är ovissa, men inte utan hopp.</p>
<p>11:35 XD35 Erik Sjöstedt/Nilofar Mosavar Rahmini - Vadim Nazarov/Olga Kuznetsova (Ryssland)</p>
<p>11:35 XD 50 Magnus Nytell/Grace Kakiay (Holland) – Morten Christensen/Helle Sjörring (Danmark)</p>
<p>14:30 MD45 Stefan Edvardsson/Patrik Björkler – V Nazarov/Oleg Grigoryev (Ryssland)</p>
<p>15:05 WD65 Ewa Carlander/Kathryn Ekengren Gärtner – Yoko Akiyama/Yasuko Kataiato (Japan)</p>
<p>15:40 WD35 Sunniva Aminoff/Claudia Vogelsang (Tyskland – Rebecca Pantaney/Lynne Swan (England)</p>
<p> </p>
<p><a target="_blank" href="http://bwf.tournamentsoftware.com/sport/matches.aspx?id=41FADC9B-841B-4AF6-B5FC-FCEB647F9DA5&d=20150924">Här är länk till femte dagens alla resultat (kvartsfinalerna)</a></p>
<p><a target="_blank" href="https://youtu.be/nfiMEASx7uA">Här finner du dagens webbsändning. </a></p>
  
  <div class="text-gray-400"> Publicerad: 2015-09-24</div>
  

    </main>

</body>

</html>