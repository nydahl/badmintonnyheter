<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">VM väntar för svenska fixstjärnor</h1>
  <div class="mb-2 text-xl">Till helgen drar VM igång i Huelva, Spanien. För svenskt vidkommande ställer vi våra förhoppningar till Felix Burestedt och Johanna Magnusson/Clara Nistad i damdubbel.
  </div>
    <p>Felix har fått en tuff lottning mot thailändaren Kantaphon Wangcharoen, seedad 16:e på världsrankingen. Matchen spelas på söndag alternativt måndag, den exakta tiden är ännu inte fastställd. <br />– Det är en rätt tuff motståndare, men när man är oseedad på ett VM kan man få möta vem som helst, så det är helt okej. Jag har ännu inte lagt en definitiv taktisk plan, men det kommer att ske i närtid med förbundskapten Oliver Pongratz. Men mycket handlar om att gå in utan respekt och tro på mig själv. Jag kommer att ge allt jag har och försöka göra det svårt för honom. Lyckas jag att pressa honom kommer det chanser, det vet jag.  </p>
<p><br />Clara och Johanna har haft en strålande höst och efter en sen inträdesbiljett får de nu kröna 2021 med ett deltagande på VM.<br />– Vi har höjt vår nivå hela tiden och känner att vi kan konkurrera på allvar med de bästa, säger Clara.<br />Johanna fyller i:<br />– Det här ska bli otroligt inspirerande, att få avsluta året med en sån turnering, när vi dessutom är på uppgång.<br /><br />I första omgången (på söndag eller måndag) ställs de mot danskt motstånd i form av Amalie Schulz/Christine Busch.<br />– Det är två unga danskor som är duktiga, säger Clara, men vi har absolut en bra chans mot dem. Vi mötte dem i augusti, vet var en jämn match, som vi vann. Vi riktar nu all fokus på den första omgången och ska försöka spela vår absolut bästa badminton.<br /><br />Lottning, tider, live-score, närmare presentation av turnering och spelare:<br />bwfworldchampionships.bwfbadminton.com<br /><br /></p>
  
  <div class="text-gray-400"> Publicerad: 2021-12-09</div>
  

    </main>

</body>

</html>