<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Emma/Johanna klara för semifinal</h1>
  <div class="mb-2 text-xl">Emma Karlsson och Johanna Magnusson är klara för semifinal i Swedish Open. I kvartsfinalen vann de tämligen enkelt mot ett franskt par. - Skönt, verkligen härligt att vinna, säger de.
  </div>
    <p><em>Bilden ovan: Johanna Magnusson och Emma Karlsson jublar efter att ha slagit in matchbollen i kvartsfinalen. Foto: Torbjörn Jansson.</em></p>
<p>Kvartsfinalpasset i Sparbanken Skåne Arena är avslutat. Och det starka och mycket lovande damdubbelparet Emma Karlsson och Johanna Magnusson är klart för semifinal.</p>
<p>De vann sin kvartsfinal tämligen enkelt mot Verlaine Faulmann/Margot Lambert.</p>
<p>- En lurig match att spela, tycker Emma. Vi känner att vi borde vinna och då är det alltid svårt.</p>
<p>- Men vi är mycket nöjda, framför allt med första setet. Sedan slarvade vi lite i det andra. Vi blev för stillastående och tappade tempo. Men desto skönare att vi kunde fokusera och vinna till slut, säger Johanna.</p>
<p>I semifinalen får de möta andraseedade JulieMacPherson/Eleanor O´Donell från Skottland. Ett kompetent par, som Emma och Johanna dock vann över i Italian International i december.</p>
<p>- Det gäller att vi har fart och tempo, men samtidigt varierar spelet. Skottarna vill att vi spelar hårt direkt mot dem så att de kan kontraslå. Det ska vi försöka undvika, säger Emma och Johanna.</p>
<p>Se Emma och Johanna intervjuas efter kvartsfinalen i TV-spelaren under artikeln.</p>
<p>Det kunde också ha blivit två svenska damdubbelpar i semifinal. Syskonen Moa och Tilda Sjöö var på väg att vända sin kvartsfinal mot just MacPherson/O´Donell. Efter förlust med 12-21 i första set spelade Moa och Tilda upp sig rejält och var oerhört nära att vinna andra set. Men tyvärr blev det förlust med 21-23.</p>
<p>- Vi är så klart besvikna, men ändå nöjda med vårt andra set. Skönt att vi här i Lundtävlingen har kunnat vända dåliga perioder till mer positiva. Det är bra, säger Moa.</p>
<p>Moa och Tilda är ett relativt nytt dubbelpar. Detta var bara den tredje tävlingen de spelade tillsammans.</p>
<p>- Det är roligt att spela ihop. Vi funkar fint med varandra, säger Tilda.</p>
<p>Vad måste ni förbättra för att i framtiden kunna vinna en sådan här tävling?</p>
<p>- Vi måste bli bättre på att spela in varandra, att spela så att den andra kommer rätt till bollen. Dessutom ska vi hjälpa varandra mer i bakplan.</p>
<p>I herrdubbel är Tim Foo också vidare till semifinal tillsammans med Andhika Anhar från Indonesien. De två spelar till vardags tillsammans i Kista.</p>
<p>- Vi mötte starka motståndare i kvartsfinalen och är väldigt nöjda med att vinna, säger Tim Foo efter en svettig match i tre set.</p>
<p>Det helsvenska paret Richard Eidestedt/Carl Harrbacka blev dock utslagna i sin kvartsfinal.  De förlorade matchen mot det andraseedade paret i två raka set.</p>
<p><em><img alt="" src="http://iof1.idrottonline.se/globalassets/asvenska-badmintonforbundet/kommunikation/swopen-18/20012018-_tjs3665.jpg?w=550&h=335" height="335" width="550" /></em></p>
<p><em>Felix Burestedt förlorade kvartsfinalen i herrsingel. Foto: Torbjörn Jansson.</em></p>
<p>Förlust blev det också för Felix Burestedt i herrsingel. Efter två fina vinster mot indiskt motstånd på fredagen blev den tredje indiske motståndaren för svår i kvartsfinalen. Siddhartha Pratap Singh vann en hård match med 21-19, 21-18. Felix var bra med hela tiden och hade också ledningen med 19-17 i första set innan Singh vände.</p>
<p>I semifinal är däremot Täbys indones Hermansah. I kvartsfinalen vann han med 21-18, 21-12 mot indiern Gulshan Kumar. Hermansah följde därmed på ett mycket bra sätt upp sitt fina spel från fredagen då han slog ut favoriten Lucas Claerbout från Frankrike i två raka set.</p>
<p>Semifinalpasset starta kl 17.00 lördag eftermiddag.</p>
<p>
<script src="https://delivery.youplay.se/load.js?id=578168" type="text/javascript" data-config="{"autoplay":true,"zone_id":"1112","part_id":179973,"player":"sp","addons":"111"}"></script>
</p>
  
  <div class="text-gray-400"> Publicerad: 2018-01-20</div>
  

    </main>

</body>

</html>