<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Idrott i världsklass i Uppsala</h1>
  <div class="mb-2 text-xl">Den 20-23 januari kommer blickarna att riktas mot Uppsala när Victor Swedish Open ska genomföras.
  </div>
    <p>I skrivande stund förväntas deltagarantalet landa på cirka 350 badmintonspelare, med representation av Sverige-eliten och världsspelare från övriga Europa och Asien. <br />– Nedräkningen har börjat och vi förbereder oss nu för ett stort och viktigt idrottsevent för Uppsala, säger Stefan Sjöö, projektledare för evenemanget. Victor Swedish Open är mer än en tävling. Det är också den stora mötesplatsen för svensk badminton, med hundratals tillresta från hela Sverige.  </p>
<p><br />En av deltagarna i Uppsala är Felix Burestedt, Sveriges fixstjärna som deltog på OS i somras och är rankad 57:a i världen. <br />– Det är helt klart den högsta nivån av badminton man kan se på svensk mark, och det är jättebra att så många reser till Uppsala för att titta. De europeiska tävlingarna har varit starka under året och det lär kunna locka många duktiga spelare från hela världen. Förra året var det många asiater med och de har varit runt ute på tävlingar nu efter ett långt corona-uppehåll. Jag förväntar mig en hög nivå på tävlingen.<br /><br />Fredrik Ahlstedt, kommunalråd i Uppsala, ser värden i att staden attraherar stora evenemang med internationella deltagare. <br />– Badminton är en viktig idrott i Uppsala och många barn och vuxna är engagerade i den. Swedish Open betyder att Uppsala återigen hamnar på badmintonkartan i Sverige och i världen. Det är ett stort och viktigt evenemang för Uppsala där flera hundra deltagare är med och tävlar.</p>
<p>Stefan Sjöö ser fram emot en folkfest med badmintonsportens höga ideal och värden i grunden.<br />– Badminton är med sina runt 14 miljoner organiserade utövare i 160 nationer en av världens största idrotter, där flickor och pojkar, män och kvinnor deltar på lika villkor. Det spelas såväl dam- som herrsingel, dam- som herrdubbel och unikt för all elitsport även mixeddubbel, där mixedpar, en dam och en herre, tävlar mot varandra.<br /><br />Tävlingen i januari är samarbetsprojekt mellan IFU Arena, Arenahotellet och Svenska Badmintonförbundet. Förutom arrangörerna har även Destination Uppsala och Världsklass Uppsala gått in i projektet som viktiga samarbetspartners.<br />– En nyhet för året är att vi breddar evenemanget med olika kringaktiviteter, för att locka nya människor till IFU Arena. Redan nu skickar jag budskapet, vill man komma nära ett antal världsartister, ja då är det IFU Arena den 20-23 januari som gäller. </p>
<p> </p>
  
  <div class="text-gray-400"> Publicerad: 2021-11-30</div>
  

    </main>

</body>

</html>