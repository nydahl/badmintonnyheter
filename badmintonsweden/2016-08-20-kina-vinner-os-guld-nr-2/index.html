<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kina vinner OS-guld nr. 2</h1>
  <div class="mb-2 text-xl">Chen Long (Kina) vinner en mycket bra final mot Lee Chong Wei (LCW) från Malaysia med 21-18 21-16 och får ett OS-guld efter brons på OS 2012 i London.
  </div>
    <p>Chen Long (27 år) vinner första set med 21-18 efter ett jämnt set. Efter 14-14 kunde Chen ta ledningen med 18-16 och kan sedan hålla ledningen. I andra set var det några poängs försprång för kinesen hela vägen 11-8 och 19-15 sedan 20-16 och på tredje matchbollen blev det vinst med 21-18. Chen Long vinner nu sitt första OS-guld efter vinster på Världsmästerskapen 2014 och 2015 och brons på OS 2012 i London.</p>
<p>Mycket bra spel från Chen Long som visar upp ett mer offensivt spel än normalt. Som vanligt mycket stark i duellerna och inte många enkla misstag. Helt suverän i sin defensiv och med vassa kontringar. En mycket svår motståndare att besegra när han spelar på denna nivån.</p>
<p>Många hade nog unnat Lee Chong Wei att vinna detta OS-guld. Både personligen till honom och till Malasysia. Nu kommer LCW nog bli ihågkommen som den toppspelare som aldrig vann ett stort mästerskap, meriterna är stora, 3 OS-silver och 4 VM-silver.</p>
<p>Coach Xia Xuanze (Kina) med VM Guld från 2003 och OS Brons från OS 2000 fick stöttning även under denna final från sportchefen Li Yongbo.</p>
<p>Coach Hendrawan från Indonesien, med stora meriter som VM Guld 2001 och OS silver 2000 var den tränare som Malaysia anställde för att LCW skulle ta guldet, tyvärr lyckades det inte, men han har verkligen fått LCW att prestera en riktigt bra spel. </p>
<p>På vägen till finalen vann LCW sin semifnal mot Lin Dan (Kina) som han haft så svårt att vinna mot. Förluster i finaler i OS 2008 och 2012 och även VM 2011 och 2013.</p>
<p>Lin Dan och Viktor Axelsen gjorde upp i matchen om bronset. Det blev en jämn och lång match. Lin Dan vann första set med 21-15 och Viktor Axelsen andra set med 21-10. I tredje var det helt jämnt upp till 12-12 och 16-16, men därefter spelar Viktor ett helt fantastiskt nätspel under några dueller och vinner med 21-17. Lin Dan är helt klart en mycket duktig spelare fortfarande, men de tempoväxlingar, slag och den menatala styrkan och det variationsrika spel som fanns under OS 2008 och i en del ögonblick 2012 finns inte riktigt längre.</p>
<p>GRATTIS till Danmark, Brons i Herrsingel och Silver i Damdubbel.</p>
<p>Kina har nu vunnit 2 guld och  1 brons i detta OS. Klart sämre än OS 2012 och många tidigare mästerskap. Blir det nu tro en förändring i Kinas topp som deras Badmintonlandslag?</p>
  
  <div class="text-gray-400"> Publicerad: 2016-08-20</div>
  

    </main>

</body>

</html>