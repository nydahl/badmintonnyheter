<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Paniz Yousefi nominerad till Årets peppare</h1>
  <div class="mb-2 text-xl">Paniz Yousefi kan bli Årets peppare på Idrottsgalan 2021. Hon är nominerad som grundare av projektet Parallell Play.
  </div>
    <p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Parabadminton/ParallellPlay/">Parallell Play </a>är ett projekt, sponsrat av IOK och Panasonic, som går ut på att starta upp parabadmintonträningar i föreningar i Sverige. Idag erbjuds parabadmintonträningar för personer med fysiska eller intellektuella funktionsnedsättningar i Stockholm, Uppsala, Jönköping och Sundsvall.</p>
<p>– Jag brinner för parabadminton. Jag är övertygad om att personer med fysiska och intellektuella funktionsnedsättningar kan utveckla sina färdigheter, förmågor och välbefinnande genom badminton och jag vill arbeta hårt för att göra parabadminton mer tillgängligt i Sverige, säger Paniz Yousefi.</p>
<p>Det långsiktiga målet är att ha organiserade verksamheter runt om i landet för att möjliggöra svenskt deltagande i Paralympics för personer med fysiska funktionsnedsättning samt Special Olympics World Games för personer med intellektuella funktionsnedsättningar.</p>
<p>Att bli nominerad till ett så fint pris kom som en stor överraskning för Paniz.</p>
<p>– Det känns overkligt, jag är både chockad och glad. Det viktiga för mig kommer dock inte att vara att vinna utan att budskapet om inkluderande idrottsaktiviteter lyfts fram, säger Paniz Yousefi till Jönköpingsposten.  </p>
<p>Idrottsgalan arrangeras varje år för att hylla både stora och små hjältar. Organisationen Generation Pep delar ut priset ”Årets peppare” i samarbete med Riksidrottsförbundet under galan. Idrottsgalan sänds den 18 januari på SVT.</p>
<p>Här kan du höra <a href="https://sverigesradio.se/artikel/7644329">en intervju med Paniz</a> i Sveriges Radios Klartext. </p>
<p>Här kan du <a href="http://iof1.idrottonline.se/IdrottOnlineForbund/Badminton/svenskabadmintonforbundet/Parabadminton/Verksamhetinomparabadminton/">läsa mer om parabadminton</a> inom Badminton Sweden.</p>
  
  <div class="text-gray-400"> Publicerad: 2021-01-14</div>
  

    </main>

</body>

</html>