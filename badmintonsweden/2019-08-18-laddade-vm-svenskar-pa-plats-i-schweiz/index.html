<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Laddade VM-svenskar på plats i Schweiz</h1>
  <div class="mb-2 text-xl">Imorgon drar de 25:e världsmästerskapen i badminton i gång i Basel. De svenska förhoppningarna står till Felix Burestedt, Johanna Magnusson/Emma Karlsson samt Rickard Nilsson som tävlar i Parabadminton-VM.
  </div>
    <p><em>Bild: VM spelas i St Jakobshalle med plats för 30.000 åskådare. Foto: BWF.</em><br /><br />Det svenska landslaget valde i år att köra ett två veckor långt träningsläger i Singapore under sensommaren. För Felix och Johanna/Emma, som båda förbättrat sina platser på världsrankingen under året, har det varit ett viktigt led i uppladdningen inför VM.</p>
<p>– Det var ett intensivt och tufft läger, speciellt fysiskt. Jag tar med mig mycket nytt därifrån och känner mig i bra fysisk form. Nu handlar det om att minska träningsintensiteten och bli fräsch i kroppen. Denna vecka har jag varit i Uppsala och kört förberedelser tillsammans med förbundskaptenen Andrew Smith, säger Felix Burestedt.</p>
<p>I lördags flög svenskarna ned till Basel och har därefter ungefär två dygn på sig att installera sig och känna på förhållandena i den stora hallen. För Johanna och Emma är det första gången de tävlar på ett världsmästerskap och för Felix är det hans andra VM-turnering. <br /> Men även fast VM är speciellt blir det viktigt att inte göra det för stort, menar Johanna Magnusson.</p>
<p>– Det blir viktigt att fokusera på rätt saker – på vårt spel och på varandra, istället för att titta runt omkring på allt nytt under ett VM. Just nu känner jag mig ganska lugn, men det kan nog komma nerver när det närmar sig första matchen. Men det ska bli kul och spännande, säger Johanna Magnusson.</p>
<p>Både Johanna/Emma och Felix möter tjeckiskt motstånd i första matchen. Johanna och Emma går upp imorgon måndag kl 12.20 mot Basova/Fuchsova som är rankade 75 i världen. Felix spelar sin match måndag kl 18.10 mot Adam Mendrek, rankad 134 i världen. På förhand ser det ut som två matcher svenskarna ska kunna gå segrande ur.</p>
<p>– Jag försöker ta det som en vanlig tävling. Dagen innan kommer vi att göra en videoanalys av motståndaren och lägga upp en game-plan, sen blir det viktigt att hålla fokus på den under matchen, säger Felix Burestedt.</p>
<p>Vid avancemang möter Felix troligtvis NG Ka Long Angus från Hong Kong (seedad nia i turneringen) i andra omgången. Johanna/Emma möter vid seger ett thailändskt par seedade 11 i turneringen.</p>
<p>– I en eventuell andra omgång möter svenskarna seedade spelare och kan då gå in med allt att vinna. En fördel i en sådan match är att många ännu inte har så bra koll på våra spelare. Felix räckvidd och spelstil kan överraska och ställa till problem för många spelare, säger förbundskapten Andrew Smith.</p>
<p>Förbundskapten är mycket nöjd med uppladdningen i Singapore och ser VM som ett bra tillfälle för spelarna att skaffa sig nyttiga erfarenheter.</p>
<p>– Det är viktigt att få chansen att möta spelare på den högsta nivån. Det är mycket lärorikt att känna på hur de spelar och se vad som krävs för att ta nästa steg och kunna utmana de bästa i världen, säger Andrew Smith.</p>
<p>Samtidigt med VM och i samma hall går Parabadminton-VM. Där har Sverige en deltagare: Rickard Nilsson, som spelar både singel, dubbel med Alan Oliver, Skottland och mixed med Helle Sofie Sagøy, Norge. Ett bra resultat i VM gör också att Rickard närmar sig sin dröm – spel i Paralympics i Tokyo nästa år.</p>
<p>– Det är enormt roligt att de båda världsmästerskapen går samtidigt i samma stad. Jag ser verkligen fram emot att få spela där, och jag hoppas på bra resultat och att många svenska kommer dit och hejar, säger Rickard Nilsson.</p>
<p><span style="font-size: large;"><b><br />Fakta – Badminton-VM</b></span></p>
<p>Årets Badminton-VM spelas den 19-25 augusti i St. Jakobshalle med plats för 30 000 åskådare. <a href="https://viaplay.se/sport/badminton/bwf-badminton/total-bwf-world-championship/20563175">Viaplay livesänder hela turneringen</a> med start på måndag kl 9.00.<br /> Parabadminton-VM avgörs samtidigt, också i St. Jacobshalle, mellan den 20-25 augusti och visas på <a href="https://www.youtube.com/user/bwf/playlists?sort=dd&shelf_id=9&view=50">badmintonworld.tv</a>. </p>
<p>Turneringen i Basel är det 25:e Badminton-VM i historien. Det första spelades i Malmö 1977. Sverige ligger sexa i den sammanlagda medaljtabellen, med totalt nio medaljer, varav två guld.</p>
<p>Kina och Indonesien toppar medaljtabellen med 161 respektive 67 medaljer. Danmark är bästa europeiska nation med sammanlagt 58 medaljer.</p>
<p>Lottning och resultat från VM hittar du här: <a href="https://bwf.tournamentsoftware.com/sport/events.aspx?id=F4F75B1C-E72D-4248-865F-8EC38C06F7CB">RESULTAT VM</a> <br /> Lottning och resultat från PARA-VM hittar du här: <a href="https://bwf.tournamentsoftware.com/sport/events.aspx?id=645DCFB9-4DEF-44A5-8CFB-4B2C38B03294">RESULTAT PARA-VM</a></p>
<p>Följ även VM-turneringen via <a href="https://www.instagram.com/badmintonsweden/">Badminton Swedens instagram</a> där Emma och Johanna uppdaterar med nya inlägg dagligen.</p>
  
  <div class="text-gray-400"> Publicerad: 2019-08-18</div>
  

    </main>

</body>

</html>