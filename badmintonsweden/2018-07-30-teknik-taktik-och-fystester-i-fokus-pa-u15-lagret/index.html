<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Teknik, taktik och fystester i fokus på U15-lägret</h1>
  <div class="mb-2 text-xl">Mycket teknikträning, taktiktänkande och fysträning. Och ett mobilförbud efter kl 21. Det stod på schemat under landslagslägret för U15 i Askim. Här summerar FKU15 Boxiao Pan årets sommarläger.
  </div>
    <div><em>Bilden ovan: Årets deltagare på U15-landslagslägret. "Fantastiskt talangfulla och hungriga på framgång", skriver förbundskaptenen för U15 Boxiao Pan här nedan i sin summering av lägret.</em></div>
<div><em> </em></div>
<div>Årets sommarläger för U15 genomfördes för tredje gången i rad i Askim, Göteborg. Spelarna samlades på söndagen och efter en snabb lunch var det direkt in på banan för avrostning. Lite enklare slagtekniksträning i lågt tempo där det märktes tydligt att många av spelarna har tränat annat än badminton under sommaren med mycket feltajmade slag och lite trög reaktionsförmåga. Men allt eftersom lägret fortgick så blev det bättre och bättre.</div>
<div>Nytt för i år infördes mobilförbud varje dag kl 21. Ett väldigt impopulärt beslut men nödvändigt för att få barnen i säng i tid och dessutom bättre för sammanhållningen där de fick socialisera sig mer på det gamla hederliga sättet. </div>
<div>Den dagliga träningen genomfördes i block. Varje dag tränade halva gruppen dubbel på förmiddagen och den andra halva singel med byte efter lunch. Tränarna Boxiao Pan och Larry Li höll i dubbelpassen medan Johan Andreasson höll i singelpassen. Första dagen var fokus på mellanspel/blockspel där spelarna pushades att hela tiden möta bollen tidigt och vara aktiva på plan. Andra dagen var fokus defensiv och kontringsslag och tredje dagen var det attack på schemat. Andra dagen var det även ett extra pass med fokus serve, serveretur i dubbel och framför allt gällde det att tänka och planera starten i varje duell samt samarbeta med sin partner. Något som saknas väldigt mycket i svensk badminton. </div>
<div>Varje badmintonpass avslutades med fysträning inför fystesterna. I gymmet tränades knäböj, frivändningarna och situps. På banan tränades sprinter och hopp. I slutet på lägret genomfördes fystesterna enligt fysprofilen, ett användbart verktyg för att se vad som behöver förbättras för att effektivisera kroppen för badmintonspel. Konditionstestet var Jojo 1-testet, ett intervalltest där årets deltagare presterade fantastiska resultat, bäst av alla U15-läger hittills med resultat som matchar U17 och U19. </div>
<div>Sista dagarna var det endast matchspel. En chans för spelarna att visa vad det tillämpa den nytränade kunskapen med blandat resultat. Vissa spelare har lätt att ta in nya saker och vissa behöver mer träning hemma innan det sitter. Därav har alla spelare skrivit träningsdagböcker med feedback som ska skickas ut till hemmatränarna för fortsatt utveckling. Det är av största vikt att vi samarbetar alla tränare som är involverade i en spelares utveckling, annars blir feedbacken förvirrande och hämmande för en ung spelare som litar på sina tränare. </div>
<div>Sommarlägret för i år är nu avslutat. Under den kommande säsongen väntar först lagspelet i Swedish Youth Games (Skånskan) i höst och sedan det största eventet 8-nations i vår. Jag ser fram emot en ny spännande säsong med fantastiskt talangfulla spelare som är hungriga att visa sig på den internationella scenen. </div>
<div><em>Text: FKU15 Boxiao Pan</em></div>
<p>**********</p>
<p>Vill du läsa mer om det gångna landslagslägret för U15? Gå då till förbundets sociala medier och ta del av Boxiao Pans och de andra ledarnas utförliga och intressanta rapportering på Instagram och Facebook.</p>
<p>Med start söndag den 28 juli och fram till fredag den 3 augusti pågår landslagslägren för U17 i Trollhättan och U19 i Uppsala. Följ lägren i Badminton Swedens kanaler.</p>
  
  <div class="text-gray-400"> Publicerad: 2018-07-30</div>
  

    </main>

</body>

</html>