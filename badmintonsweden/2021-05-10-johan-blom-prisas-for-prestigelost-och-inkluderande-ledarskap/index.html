<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Johan Blom prisas för prestigelöst och inkluderande ledarskap</h1>
  <div class="mb-2 text-xl">Den nionde mottagaren av Jan Åhrbergs ledarstipendium är Johan Blom, Göteborg.
  </div>
    <p>Mottagare av Jan Åhrbergs ledarstipendium för våren 2021 är Johan Blom, Göteborg.</p>
<p>Stipendiekommitténs motivering lyder:</p>
<p>Johan Blom fostrades i Trollhättans Badmintonförening men flyttade tidigt till Göteborg för att gå det regionala badmintongymnasiet där han var en elitsatsande junior och elitseriespelare. Hans ledarkvaliteter uppmärksammades tidigt och redan i unga år blev han huvudtränare i Göteborgs Badmintonklubb och senare i Västra Frölunda Badmintonklubb.</p>
<p>Cirkeln slöts då han 2016 anställdes vid NIU vid Hvitfeldtska gymnasiet, det vill säga där han själv varit badmintonelev. Sedan 2019 är Johan verksamhetsansvarig för RIG Göteborg.</p>
<p>Trots sin mångåriga erfarenhet som badmintontränare är Johan fortsatt nyfiken på att lära sig mer om tränar- och ledarrollen. Johan deltar i Svenska Badmintonförbundets tvååriga Topptränarutbildning och fortbildar sig på distans för att erhålla lärarbehörighet för specialidrott. Johan bidrar även till fortsatt utveckling av andra tränare i sin roll som kursinstruktör för BWF:s Coach Level 1.</p>
<p>Johan har en stor analytisk förmåga är mycket engagerad och omhändertagande i sin ledarroll. Många spelare har genom åren lyft fram att Johan inte bara är en god tränare och ledare utan lika mycket en viktig mentor både på och inte minst vid sidan av badmintonplanen.</p>
<p>En av Johans styrkor är att han inte betraktar träningsgruppen som ett gäng spelare utan ser dem som individer. Genom att utgå från var och ens personlighet anpassar Johan sitt sätt att nå fram utifrån varje spelares specifika behov.</p>
<p>Den unika förmågan, tillsammans med en bra balans mellan kravställning och glädje, borgar för en positiv träningsmiljö och en god spelarutveckling.</p>
<p>Johan Blom är ett utmärkt exempel på en ledare som på ett prestigelöst och inkluderande sätt fostrar framtidens spelare, och skapar förutsättningar för livslångt intresse för badmintonsporten.</p>
<hr />
<p>Normalt sett delas priset ut till mottagaren i samband med en lunchträff i Uppsala. I och med coronasituationen har det dock inte varit möjigt med en fysisk träff, utan överlämning av diplom och blommor kommer att ske vid senare tillfälle.</p>
<p>I samband med Jan Åhrbergs 75-årsdag tidigare i veckan träffades vi dock digitalt och uppvaktade både Janne och Johan Blom.</p>
<p><strong>Grattis till utmärkelsen, Johan – hur känns det att få Jan Åhrbergs ledarstipendium?</strong></p>
<p> - Jag är så glad! Det är mycket uppskattat och väldigt fina ord i motiveringen.</p>
<p><strong>Stipendiet ska ge ledare inom svensk badminton möjligheten att vidareutvecklas och stärka svensk badminton. Hur har du tänkt använda pengarna?</strong></p>
<p><span style="text-decoration: line-through;">-</span>Det är svårt att planera in något konkret i dessa tider men jag kommer att boka in något intressant så snart all verksamhet är i gång igen efter pandemin.</p>
<p><strong>Du har hållit på som ledare inom badminton under många år. Vad har varit din största drivkraft?</strong></p>
<p> -Att se spelare utvecklas och växa som personer, på och utanför banan.</p>
<p><strong>Har du nåt tips till alla unga tränare där ute – vad är viktigt att tänka på?</strong></p>
<p>-Att vara tränare, det är att vara psykolog, mentor och att kunna hantera olika personligheter. Den lättaste biten är själva rollen som tränare på golvet. Så mitt tips till alla unga nya tränare i svensk badminton är att ni ska vara engagerade och kunna se helheten hos den aktive och inte bara se till den badmintonspecifika delen.<br /><br /></p>
<p>Till sist - kom ihåg att söka eller nominera kandidat till kommande stipendium för Jan Åhrberg ledarstipendium. Sökperioden för hösten 2021 är öppen 1 juli till 30 september.</p>
<p><a href="https://www.badminton.nu/forforeningen/janahrbergsledarstipendium/">https://www.badminton.nu/forforeningen/janahrbergsledarstipendium/</a></p>
  
  <div class="text-gray-400"> Publicerad: 2021-05-10</div>
  

    </main>

</body>

</html>