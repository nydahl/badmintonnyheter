<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Momota gör internationell comeback på All England</h1>
  <div class="mb-2 text-xl">På onsdag startar All England, badmintonens motsvarighet till tennisens Wimbledon. Många ögon riktas mot japanske världsettan Kento Momota som gör comeback efter ett drygt års tävlingsfrånvaro.
  </div>
    <p>Det var i samband med Malaysia Masters i januari 2020 som den japanske världsstjärnan var med om <a href="https://www.expressen.se/sport/varldsmastare-inblandad-i-dodskrasch-med-minibuss/">svår bilkrasch</a> där han själv fick allvarliga skador och föraren av bilen omkom.</p>
<p>Under slutet av 2020 återupptog Kento Momoto tävlandet nationellt, men drabbades sedan av covid-19 och fick ta ytterligare paus. Men nu är han alltså tillbaka på den internationella scenen igen, i den största tävlingen efter VM och OS.</p>
<p>– Helt ärligt känner jag mig inte särskilt självsäker. Jag har inte kunnat tävla mot utländska spelare och det finns många frågetecken, säger Kento Momota till BWF.</p>
<p>I turneringen deltar de flesta toppspelare trots coronaläget. Inga spelare från Kina, Sydkorea, Taiwan eller Hong Kong finns dock på plats.</p>
<p>Det ser på förhand ut att vara goda möjligheter för europeiska framgångar. I både herr- och damsingel ligger favoritskapet på Europa, i form av danske Viktor Axelsen och spanjorskan Carolina Marin som båda inlett tävlingsåret enormt starkt.</p>
<p>Andra intressanta europeiska tävlande är det unga franska mixedparet Thom Gicquel/Delphine Delrue och danska dubbelparet Kim Astrup/Anders Skaarup Rasmussen som båda kommer från segrar i Swiss Open.</p>
<p>– Vi ville verkligen vinna turneringen i Schweiz och visa att vi är det bästa paret i Europa. Det lyckades vi med och vi känner oss mentalt starka, säger Delphine Delrue till BWF.</p>
<p>Från Sverige deltar den nya damdubbelparet Johanna Magnusson/Clara Nistad som gör sin andra större internationella tävling tillsammans. I Swiss Open för två veckor sedan gjorde de en jämn match mot tyska paret Efler/Herttrich (rankade 29 i världen) men tyvärr räckte det inte till seger den gången.</p>
<p>I All England ställs svenskorna mot holländska paret Seinen/Piek, vilket ser ut som en tuff men inte helt omöjlig uppgift.    </p>
<p>Svenske herrsingelspelaren Felix Burestedt är även på plats i Birmingham där han hoppas på att få en plats i turneringen. Han står just nu som första reserv och får spela om det blir något avhopp i herrsingelklassen.</p>
<p>För Felix, som satsar mot OS i Tokyo till sommaren, innebär turneringen en möjlighet att plocka viktiga rankingpoäng för att nå OS-kvalificering. <br /><br /></p>
<p>All England pågår 17-21 mars. Se lottning och resultat från tävlingen: <a href="https://bwf.tournamentsoftware.com/sport/draws.aspx?id=F25CD30E-3F46-4AAF-843A-EBA0677FF99C" style="font-style: inherit; font-weight: inherit;">ALL ENGLAND</a></p>
<p>Turneringen sänds med start på onsdag på Viaplay.</p>
  
  <div class="text-gray-400"> Publicerad: 2021-03-15</div>
  

    </main>

</body>

</html>