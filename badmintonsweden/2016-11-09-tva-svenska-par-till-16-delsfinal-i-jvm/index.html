<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Två svenska par till 16-delsfinal i JVM</h1>
  <div class="mb-2 text-xl">Nu återstår bara dubbel för Sveriges del i Junior-VM. Adam Gozzi/Calle Harrbacka (bilden ovan) och Johanna Magnusson/Emma Karlsson är klara för 16-delsfinal i herr-respektive damdubbel.
  </div>
    <div>Onsdagen började återigen med Shaun Ekengren i herrsingel, där han skulle möta Ramadhani M. Zulfikli från Indonesien. Shaun fick en dålig start och lyckades aldrig komma in i matchen och hota indonesen och förlorade i två raka set. </div>
<div>Ella Söderström hade tuffast möjliga uppgift framför sig och skulle möta förstaseedade och regerande juniorvärldsmästaren Jin Wei Goh från Malaysia. Ella fick kriga för varje poäng men malaysiskan var för kvick och stark och det blev även här förlust i två raka set.</div>
<div>Tilda Sjöö och Ella Söderström gick på det det franska paret Vimala Heriau och Yelle Hoyaux i andra omgången, och som skulle visa sig vara det bättre paret idag.</div>
<div>Tilda och Ella började matchen väldigt bra, men efter pausen gjorde de flera enkla misstag och felbeslut, vilket resulterade i förlust i första set med 21-13. I andra set var spelet jämnare och paren följdes åt till 19-19, där det franska paret lyckas dra det längsta strået och vinna matchen. Det är små marginaler i slutet som avgör matchen, men tjejerna gör en bra insats och pressar fransyskorna in i det sista.</div>
<div> </div>
<div>Adam Gozzi och Calle Harrbacka tog sig vidare med stormsteg till 16-delsfinal genom att slå Jacob Schueler och Kai Chen Teoh från Australien med siffrorna 21-15, 21-19. Samma sak gällde för Johanna Magnusson och Emma Karlsson som slog ett par från Spanien med klara siffror i två raka set.</div>
<div>Imorgon väntar 16:e seedade Petr Beran och Jan Louda från Tjeckien för killarna och det japanska paret Natsumi Oda och Natsuki Sone för tjejerna. </div>
<p>Länk till lottningen av den individuella tävlingen:</p>
<p><a href="http://www.tournamentsoftware.com/sport/tournament.aspx?id=2256677A-44AD-4E24-AF38-E0F3F347DDEE">http://www.tournamentsoftware.com/sport/tournament.aspx?id=2256677A-44AD-4E24-AF38-E0F3F347DDEE</a></p>
<p> </p>
  
  <div class="text-gray-400"> Publicerad: 2016-11-09</div>
  

    </main>

</body>

</html>