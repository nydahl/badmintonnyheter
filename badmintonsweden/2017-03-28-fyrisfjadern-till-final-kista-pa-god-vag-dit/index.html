<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fyrisfjädern till final – Kista på god väg dit</h1>
  <div class="mb-2 text-xl">Fyrisfjädern är finalklara genom seger mot Skogås. I den andra semifinalen har Kista tagit greppet om finalplatsen efter 4-2 mot Täby.
  </div>
    <p><em>Bild: Skogås skadade om Fyrisfjädern inledningsvis, men de regerande mästarna kunde resa sig och knipa finalplatsen. Foto: Hans Brehnfors.</em></p>
<p>I den första semifinalen mellan Fyrisfjädern och Skogås stod de sistnämnda upp bra mot storfavoriten från Uppsala. När returen spelades i Skogås blev det återigen en tät match där regerande mästarna Fyrisfjädern sattes på prov.</p>
<p>I slutändan var dock 4-2-överläget för stort för att Skogås skulle kunna skrälla. Hemmalagets danska Irina Andersen vann sin damsingel och Morgan Lidman/Calle Harrbacka vann herrdubbel 1, men Fyrisfjädern visade mästartakter och gick vinnande ur herrsingel (Mattias Borg) och mixeddubbel (Amanda Högström/Nico Ruponen) innan damdubbelparet Amanda Högström/Emelie Fabekke kunde släcka allt hopp för hemmalaget Skogås genom 3-0 i set mot Andersen/Lagehäll.</p>
<p>Med resultatet 3-2 till Fyrisfjädern var försprånget ointagligt och den sista herrsingeln spelades aldrig klart. Därmed är Fyrisfjädern klara för finalen som spelas om exakt en vecka − tisdag den 4 april.</p>
<p>I Täby tog hemmalaget emot Kista i det första av två semifinalmöten. Där var det bortalaget som tog ett tydligt tag om matchbollen. Segrar i dam- och herrsingel genom Linda Pertiwi och Adam Khan samt herrdubbel (och mixeddubbel (Wirawan/Bjunér) banade väg för Kista.</p>
<p>Matchsiffrorna skrevs till 4-2 för Kista som därmed har en halv fot i finalen. Innan det står klart vilket lag som når dit så väntar en dramatisk avslutning i Kista på torsdag kväll. Täby hade sjukstuga i laget inför tisdagens match och mycket talar för att torsdagens drabbning kan bli än jämnare.</p>
<p>***********************************************************************************</p>
<p>Här är datum och klockslag för semifinalspelet. Vill du se laguppställningarna och följa resultaten är det bara att klicka på den aktuella matchen. Läs hemmalagens klubbsajter för att få veta om det eventuellt blir webb-TV-sändning från matcherna.</p>
<p><b><span style="text-decoration: underline;">Fyrisfjädern – Skogås</span></b></p>
<p><a href="http://www.eltok.net/sb/tournament/show/412" target="_blank"><b>21 mars: Fyrisfjädern – Skogås </b></a></p>
<p>Resultat: 4-2</p>
<p><a href="http://www.eltok.net/sb/tournament/show/413" target="_blank"><b>28 mars: Skogås – Fyrisfjädern </b></a></p>
<p>Resultat: 2-3</p>
<p><b><span style="text-decoration: underline;">Täby – Kista</span></b></p>
<p><a href="http://www.eltok.net/sb/tournament/show/409" target="_blank"><b>28 mars: Täby – Kista </b></a></p>
<p>Resultat: 2-4</p>
<p><a href="http://www.eltok.net/sb/tournament/show/410" target="_blank"><b>30 mars: Kista – Täby </b></a></p>
<p>Matchstart: 18:30</p>
<p> </p>
<p>I årets ligaspel har man kopierat den danska modellen med Golden Set. Nu görs även en liknande anpassning vad gäller slutspelet. Alla matcher i kvarts- och semifinaler avgörs i bästa av två matcher, med Golden set om matchkvoten efter två matcher är lika. Skillnaden i slutspelet är att Golden set inte spelas till 11, utan till 21 utan förlängning.</p>
<p>Finalen avgörs i en enda match den 4 april i Solnahallen.</p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Här kan du läsa de fullständiga reglerna för SBL och slutspelet</a></p>
  
  <div class="text-gray-400"> Publicerad: 2017-03-28</div>
  

    </main>

</body>

</html>