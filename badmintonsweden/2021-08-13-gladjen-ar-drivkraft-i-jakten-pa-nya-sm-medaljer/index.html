<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Glädjen är drivkraft i jakten på nya SM-medaljer</h1>
  <div class="mb-2 text-xl">Andi Tandaputra går in i mästerskapet med förhoppning om nya SM-medaljer att lägga till sin guldsamling. Han går tillsammans med Tim Foo in i dubbelkvalet under fredagen.
  </div>
    <p><em>Glädjen med badminton driver Andi Tandaputra i jakten mot nya SM-medaljer. Här tillsammans med Simba. Privat foto.</em></p>
<p>En spelare som badar i SM-medaljer och som återigen ställer upp i både dubbel och mixed är BMK Komets Andi Tandaputra. Sedan tidigare har Andi vunnit hela sju individuella SM-guld, varav sex i herrdubbel och ett i mixedkategorin. Nu hoppas han kunna njuta av att spela SM igen och kommer gå för sitt åttonde guld, även om han ödmjukt säger att han inte har några större krav på sig själv.</p>
<p><strong>Vad är det som fortfarande driver dig?</strong><strong><br /></strong>-Det är glädjen med badminton och att det är så kul att spela. Jag tränar ju inte regelbundet längre men SM är ju väldigt stort så det är alltid roligt att vara med när de bästa samlas. Dessutom deltar många av mina tidigare adepter som jag har tränat under åren och jag gillar verkligen att hjälpa till och coacha alla när jag får tid.</p>
<p><strong>Hur tänker du kring att många av de yngre spelarna säkert gärna vill slå just dig med tanke på dina meriter?<br /></strong>-Det är bara bra att de siktar högt och är hungriga, men samtidigt kommer jag utmana dem så länge jag kan. Jag har inga större förväntningar, men jag vet om min kapacitet och även om jag inte tränar själv så mycket längre så finns ju tävlingshuvudet kvar. Jag kommer aldrig ge upp.</p>
<p><strong>Du spelar mixed med Nathalie Wang i årets SM. Vad tror du om era chanser?</strong> <br />- Vi hinner ju inte träna så mycket ihop, men vi försöker alltid ha en bra gameplan som vi kan följa. Det taktiska kan ofta vara helt avgörande och det tycker jag är kul. Nathalie har utvecklats mycket och jag har ju tränat henne tidigare i Komet, men även följt henne när hon spelat uppe i Umeå. Sedan i SM är det ju det ju flera nya par med så det är svårt att bedöma hur det blir, men vi hade ju matchboll i semifinalen i SM för två år sedan, så jag tror att vi kan gå långt nu med.</p>
<p><strong>Hur kommer det gå i dubbeltävlingen där du spelar tillsammans med Tim Foo?</strong><strong><br /></strong>- Det kommer bli tufft. Joel och Melker har spelat väldigt bra senaste tiden och kommer göra det svårt för oss. Men jag och Tim har våra rutiner och bra kommunikation. Vi kanske inte har snabbheten kvar, men vi ska vara noggranna i spelet så att det ska passa oss. Det gäller att inte fastna för mycket i defensiven när vi möter spelare med bra fart och det kommer vi få kämpa med.</p>
<p><strong>Den stora frågan är kommer du att orka hela vägen ?</strong><br />- Haha, ja det undrar jag med! Förra gången under SM fick jag kramp, och det är många matcher på samma dag. Jag hoppas verkligen kroppen klarar det även om det kommer bli riktigt tufft.</p>
<hr />
<p>Läs mer om SM i Borås <a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/borasbjuderintillefterlangtatsenior-sm/">här</a>.<br /><br /><strong>Alla matcher livestreamas </strong><br />Följ alla SM-matcher via streamingtjänsten<span> </span><a href="https://solidsport.com/badmintonswe?utm_source=Solidsport+Watch&utm_medium=Top+header&utm_campaign=BadmintonSMBor%C3%A5s&utm_id=BadmintonSMBor%C3%A5s&utm_content=Channel">SolidSport</a>.</p>
<p><strong>Tävlingsinfo</strong><br />SM drar i gång fredag 13 augusti med kvalspel från kl. 14.30 och framåt.<br />Under lördagen börjar huvudtävlingen kl. 09.00.<br />Semifinal och finalspel under söndagen. Semifinalerna från kl. 09.00 och finalspelet börjar kl 13.00.<br /><a href="https://badmintonsweden.tournamentsoftware.com/tournament/181aea4c-26cb-4297-8210-4a7e5502502d/matches/">Här finner ni lottning, spelschema och resultat.</a><br /><a href="https://www.scoreboardlive.se/tournament/show/990">Länk till Scoreboard Live.</a></p>
<p><br /><br /></p>
  
  <div class="text-gray-400"> Publicerad: 2021-08-13</div>
  

    </main>

</body>

</html>