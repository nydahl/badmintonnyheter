<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Återstartstödet skapar möjligheter – har ni sökt?</h1>
  <div class="mb-2 text-xl">Tills dags dato har vi fått in 120 ansökningar från föreningar och distriktsförbund i den andra omgången av återstartsstödet. Deadline är 22 maj, ännu finns medel kvar att söka.
  </div>
    <p>Stödet är precis vad det heter, ett stöd i en process av återstart, som ska hjälpa vår idrott att återhämta sig efter pandemin.<br />– Det har varit ett jättestort intresse ​och engagemang, säger Claes Johansson, förbundets föreningsutvecklare som svarar för alla kontakter med intresserade föreningar och distrikt.</p>
<p>– Vi har jobbat mycket med information och kontakter och kan se att väldigt många har tagit till sig möjligheten att söka, utifrån olika behov i verksamheten. Vi har också valt att förenkla ansökningsförfarandet då det även varit okej att skicka in en enkel ansökningsblankett i ett word-dokument till förbundet, som komplement till den mer traditionella ansökningen via Idrottonline. Det har sänkt trösklarna och gjort att fler föreningar tagit sig tid att söka, däribland flera mindre som vi annars har haft svårt att nå.</p>
<p>Totalt har ​5,2 miljoner kronor delats ut under period 1 och 2​ till föreningar och distriktsförbund.<br />– ​15 av våra 19 distriktsförbund har sökt, samt att föreningar från alla distrikt har inkommit med ansökningar. Det är jättebra, och bäst av allt, det är bra ansökningar som verkligen stärker och landar rätt i verksamheterna. Vi valde i förbundet att dela ut merparten av pengarna till​ våra föreningar, andra förbund kan ha tänkt annorlunda och satsat på centrala projekt. Vi har prioriterat våra föreningar och distrikt genom att lägga 70 procent av medlen direkt ut i verksamheten. Och så här i slutskedet kan vi konstatera att vi verkligen har nått ut, det har varit ett lyckodrag.</p>
<p><br />Effekter av bidragen? Claes Johansson menar att det som görs har en stor effekt och verkligen har bäring på återstart och utveckling.<br />– Det ska förstås göras en utvärdering sen, men jag hör om positiva effekter varje dag i mina samtal med Badminton-Sverige. Det gör mig väldigt glad att ta del av all vilja och energi.<br /><br />Innehållet i ansökningarna varierar förstås, men det finns gemensamma nämnare.<br />Klubbresor är ofta förekommande, det kan handla om eget spel, eller att man sökt pengar för att titta på en tävling, samt träningsläger eller andra läger av teambuilding-karaktär.<br />– Det handlar mycket om att få ihop föreningen igen, att bygga en social plattform.<br />Flera ansökningar har varit kopplade till olika subventioner, att göra det billigare att tävla för att locka tillbaka folk till föreningen igen. Andra områden är rekryteringsinsatser, Öppet Hus, prova-på för barn, ungdomar och vuxna, skolsamverkan med badminton i skolmiljö, samt ledarskapsutbildningar.<br />– Vi ser även hur föreningar tagit möjligheten att vitalisera sin egen styrelse med tillhörande kommittéer, samt att administrationen har satts i centrum, som uppbyggnaden av en ny hemsida.<br /><br />Fram till och med slutdatum 22 maj ska ytterligare en halv miljon delas ut, för aktiviteter som kan genomföras under hela 2022.<br />– ​Under denna extra ansökningsperiod mellan 1-22 maj kommer vi att prioritera ansökningar från föreningar och distrikt som ej redan sökt under period 2 fram till 30 april. Föreningar som redan fått beviljade stöd under period 2 kan dock komplettera beviljade ansökningar eller komma in med nya projektansökningar. Inkomna ansökningar fram till 22 maj hanteras senast 1 juni.</p>
<p><br />Claes Johansson avslutar även med ett tips att söka kontakt med sitt lokala RF/SISU-distrikt.<br />– Hör av er dit, samtliga föreningar kan utnyttja möjligheten att söka återstarts- eller projektstöd​ ungdom.</p>
<p>Frågor till Claes? <a href="mailto:claes.johansson@badminton.nu">claes.johansson@badminton.nu</a>, 0707-68 27 40<br /><br />Så går det till<strong><br /></strong>Föreningars återstartsansökan<strong><br /></strong>Ansökan sker via föreningens Idrottsmedelsapplikation i IdrottOnline, på samma sätt som för period 1.</p>
<p>De föreningar som inte tidigare använt Idrottsmedelsapplikationen och ej har för vana att arbeta i IdrottOnline, kan göra ansökan direkt till Svenska Badmintonförbundet i <a href="https://www.badminton.nu/globalassets/asvenska-badmintonforbundet/foreningsutveckling/2021_2022/foreningarnas-ansokan-aterstartsstod-period-2--v-220307.docx" title="https://view.officeapps.live.com/op/view.aspx?src=https%3A%2F%2Fwww.badminton.nu%2Fglobalassets%2Fasvenska-badmintonforbundet%2Fforeningsutveckling%2F2021_2022%2Fforeningarnas-ansokan-aterstartsstod-period-2--v-220307.docx&wdOrigin=BROWSELINK">detta formulär</a>.</p>
<p><strong><br /></strong>Distriktsförbundens ansökan<strong><br /></strong>Ansökan sker via ansökan direkt till Svenska Badmintonförbundet i samma <a href="https://www.badminton.nu/globalassets/asvenska-badmintonforbundet/foreningsutveckling/2021_2022/foreningarnas-ansokan-aterstartsstod-period-2--v-220307.docx" title="https://view.officeapps.live.com/op/view.aspx?src=https%3A%2F%2Fwww.badminton.nu%2Fglobalassets%2Fasvenska-badmintonforbundet%2Fforeningsutveckling%2F2021_2022%2Fforeningarnas-ansokan-aterstartsstod-period-2--v-220307.docx&wdOrigin=BROWSELINK">formulär</a> som föreningarna. (Observera att distriktsförbund inte kan ansöka via IdrottOnline.)</p>
<p>Med fördel kan förening/distriktsförbund i ansökan hänvisa och relatera till Svenska Badmintonförbundets värdegrundsdokument Badminton vill och idrottens övergripande mål i Riksidrottsförbundets Strategi 2025.</p>
  
  <div class="text-gray-400"> Publicerad: 2022-05-12</div>
  

    </main>

</body>

</html>