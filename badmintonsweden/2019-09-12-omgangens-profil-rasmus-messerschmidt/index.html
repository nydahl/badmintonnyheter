<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Omgångens profil: Rasmus Messerschmidt</h1>
  <div class="mb-2 text-xl">Han beskrivs som en väldigt artig kille från Bornholm. På banan är dock Rasmus Messerschmidt inte lätt att tas med. Hittills har han spelat 18 matcher i Badmintonligan – och vunnit alla!
  </div>
    <p><em>Bild: Rasmus Messerschmidt under lag-SM finalen där han – såklart – vann sina båda matcher.</em></p>
<p><strong>Rasmus Messerschmidt</strong> gör sin andra säsong för Halmstad BMK, där han spelar både singel och dubbel. Förra säsongen vann han alla (!) sina 16 matcher och var en starkt bidragande faktor till Halmstads SM-guld.</p>
<p>I måndags inledde han årets säsong med två nya vinster. Vi ringde för att prata med mannen som inte verkar kunna förlora. </p>
<p><b>Du är Badmintonligans ”Mr 100 procent”. Nio segrar i singel och lika många i dubbel. Vad är din kommentar till detta?</b></p>
<p>– Jag är själv lite överraskad över resultatet. Men jag hoppas såklart att jag kan försätta denna segersvit så länge som möjligt. Det är häftigt att vara ”Mr 100 procent”, speciellt när jag även spelar dubbel som jag gör i Badmintonligan.</p>
<p><b>Tennisspelaren Björn Borg har berättat att han under sina bästa år kände sig oslagbar, det spelade ingen roll vem han mötte eller vad ställningen var. Känner du likadant när du står på banan i Badmintonligan? </b></p>
<p>– Nä så känner jag inte. När vi spelar till 11 poäng (bäst av fem set) så vet jag att en match kan vända väldigt snabbt och motståndaren alltid kan komma tillbaka.</p>
<p><strong>S</strong><b>er du dig som en singel eller dubbelspelare – eller både och?</b></p>
<p>– Jag är en singelspelare. Det är där jag kan använda mina styrkor som badmintonspelare.<br /><b><br />Man får en känsla av att du har "superkondis". Stämmer det? Vad är ditt rekord på 10 km löpning?</b></p>
<p>– Ja, jag är i bra form och det har alltid varit min grej. Senast jag sprang 10 km på tid var i somras, då gjorde jag milen på 36 min.</p>
<p><b>Vem blir den första spelare att vinna över dig i Badmintonligan? Vem fruktar du mest? </b></p>
<p>– Jag har inte koll på spelarna i alla lag, men i singel måste det vara Hans Kristian Vittinghus. Han är den högst rankade spelaren i Badmintonligan.</p>
<p><b>Vad är det bästa med att spela för Halmstad BMK?</b></p>
<p>– Halmstad har ett antal fantastiska och vänliga ledare med stora ambitioner. De backar verkligen upp klubben och det gör att man som spelare gärna vill vara en del av klubben.</p>
<p><b>Vad krävs för att ni ska kunna försvara SM-guldet från i våras?</b></p>
<p>– Om vi ska kunna vinna i år krävs det att alla är skadefria och redo för spel. Vi behöver alla i laget då de andra klubbarna överlag förstärkt sina trupper till denna säsong. Vi måste också hålla en jämn, hög nivå och gå in ödmjukt till alla matcher och kämpa om varje boll.  <br /><b> </b></p>
<p><span style="font-size: large;"><b>Fakta Rasmus Messerschmidt</b></span></p>
<p><b>Ålder</b>: 27 år<br /><strong>Klubb</strong>: Halmstad BMK<br /> <b>Världsranking</b>: 100 (herrsingel)<br /> <b>Född/uppvuxen</b>: Bornholm <br /> <b>Bor</b>: Hillerød i Danmark<br /> <b>Familj</b>: Mamma, pappa, två syskon och flickvän.<br /> <b>Intressen</b>: Sport, resor, datorer, ekonomi. <br /> <b>Favoritsport (efter badminton)</b>: Friidrott<br /> <b>Film jag sett flest gånger</b>: The last samurai. <br /><br /> <b>Sagt om Rasmus Messerschmidt</b>: ”Rasmus är en väldigt artig kille från Bornholm. En fin person som alltid är mån om att ta hand om våra ungdomar på träningen.” (Thomas Carlsson, klubbchef Halmstad BMK)</p>
<p> <img alt="" src="http://iof1.idrottonline.se/globalassets/asvenska-badmintonforbundet/_dsc0284-2.jpg?w=1056&h=745" height="745" width="1056" /></p>
  
  <div class="text-gray-400"> Publicerad: 2019-09-12</div>
  

    </main>

</body>

</html>