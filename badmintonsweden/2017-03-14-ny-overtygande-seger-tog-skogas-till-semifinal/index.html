<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Ny övertygande seger tog Skogås till semifinal</h1>
  <div class="mb-2 text-xl">Skogås besegrade Spårvägen med 4-2 och är därmed klara för semifinal i lag-SM-slutspelet.
  </div>
    <p>Skogås gästade Enskede Rackethall och Spårvägen i match två av kvartsfinalserien mellan lagen. Gästerna ledde inför mötet med 6-0 och hade därmed marginal att spela på. Då Spårvägen inledde med att ta poäng i mixeddubbeln genom paret Mattias Norell/Ellen Skott uppstod ett uns av spänning. Den var dock inte särskilt långvarig då Skogås Morgan Lidman kunde ta poäng i herrsingel med 3-0 i set strax därpå.</p>
<p>Spårvägen fick ytterligare en tröstpoäng i damdubbeln men annars var det Skogås som dominerade matchen. Genom segrar i damsingel, herrsingel och herrdubbel kunde Skogås ta hem segern med 4-2.</p>
<p>Därmed är Skogås klara för semifinal där de får möta antingen Fyrisfjädern eller Täby som redan kvalificerat sig. Exakta datum för semifinalerna är ännu inte satta. Nu återstår endast kvartsfinalreturen mellan Kista och Halmstad innan semifinalerna kan fastställas.</p>
<p>Se fullständig matchfakta här: <a target="_blank" href="http://www.eltok.net/sb/tournament/show/403">Spårvägen-Skogås 2-4</a></p>
<p>**********************************************************************************</p>
<p>Här är datum och klockslag för kvartsfinalspelet. Vill du se laguppställningarna och följa resultaten är det bara att klicka på den aktuella matchen. Läs hemmalagens klubbsajter för att få veta om det eventuellt blir webb-TV-sändning från matcherna.</p>
<p><b>Onsdag den 15 mars:</b></p>
<p><a href="http://www.eltok.net/sb/tournament/show/406">Kista - Halmstad kl 18.00</a></p>
<p>Exakta datum för semifinalerna kommer att meddelas inom kort. Finalen däremot avgörs i en enda match – den 4 april i Solnahallen. </p>
<p>I årets ligaspel har man kopierat den danska modellen med Golden Set. Nu görs även en liknande anpassning vad gäller slutspelet. Alla matcher i kvarts- och semifinaler avgörs i bästa av två matcher, med Golden set om matchkvoten efter två matcher är lika. Skillnaden i slutspelet är att Golden set inte spelas till 11, utan till 21 utan förlängning.</p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Här kan du läsa de fullständiga reglerna för SBL och slutspelet</a></p>
  
  <div class="text-gray-400"> Publicerad: 2017-03-14</div>
  

    </main>

</body>

</html>