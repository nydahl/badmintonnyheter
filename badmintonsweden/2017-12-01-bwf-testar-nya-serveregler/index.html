<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">BWF testar nya serveregler</h1>
  <div class="mb-2 text-xl">Med start i mars 2018 kommer BWF att testa nya serveregler på en rad tävlingar. Vid serve ska hela bollen befinna sig lägre än 1,15 meter från marken då den slås från spelarens racket. Testet är tänkt att pågå under 2018 för att utvärderas.
  </div>
    <p>Från 1 mars nästa år kommer BWF att testa en serveregel med fast servehöjd. Regelförslaget som ska testas innebär följande:</p>
<ul>
<li>Vid serve ska hela bollen befinna sig lägre än 1,15 meter från marken då den slås från spelarens racket.</li>
<li>Nuvarande regel om att racket ska peka nedåt vid serveslaget blir en alternativ serveregel.</li>
</ul>
<p>Tävlingar som kommer att inkluderas under testperioden är BWF Grade 1 (BWF Major Events, undantaget juniortävlingar), BWF Grade 2-tävlingar (Level 1-6) och kontinentala mästerskap (t.ex. EM). Bland annat kommer Thomas Cup- & Uber Cup-finalerna 2018 i Bangkok och VM 2018 in Nanjing att spelas med denna serveregel. Övriga tävlingar kommer inte att omfattas av testet initialt.</p>
<p>− Serven är en viktig del av sporten och vi har under en tid tittat på sätt att förbättra reglerna kring serven. Efter flera utredningar och överväganden har styrelsen beslutat att införa ett test av denna serveregel. Vi hoppas få ett positivt gensvar från våra medlemmar, säger BWF:s president Poul-Erik Høyer i ett uttalande.</p>
<p>Förslaget till regeländring kommer även att läggas fram för medlemsländerna vid BWF:s årsmöte i maj 2018 för att då eventuellt bli en permanent ändring. Det är också föreslaget att medlemsländerna delegerar BWF:s styrelse att avbryta testet om det visar sig misslyckat efter maj 2018.</p>
<p>Bakgrunden till att en ny serveregel testas är att det med dagens regler anses svårt för domare att kontrollera vilka servar som utförs korrekt. Regeln med en fast servehöjd är därmed tänkt att underlätta domarnas arbete. Det kommer även innebära att långa spelare inte längre får samma fördel då de inte kommer att kunna slå sin serve med samma vinkel (högre position) som innan.</p>
<p>BWF kommer i nästa steg att fördela ut mätutrustning som kan användas av domare och funktionärer. Utrustningen kommer att distribueras till länder som anordnar tävlingar där testet genomförs.</p>
<p>Inför mars 2018 planerar BWF även att genomföra workshops för att träna domare inför att döma tävlingar med fast servehöjd och för att kunna använda mätutrustningen som finns. Dessa tillfällen är planerade att hållas vid respektive kontinents mästerskap under februari 2018.</p>
<p><a href="http://bwfbadminton.com/news-single/2017/11/29/experimental-service-law-from-march-2018/" target="_blank">Läs mer på BWF:s hemsida</a></p>
<p><em>Foto: Torbjörn Jansson.</em></p>
  
  <div class="text-gray-400"> Publicerad: 2017-12-01</div>
  

    </main>

</body>

</html>