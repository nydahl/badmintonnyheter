<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma/Johanna i final efter rysare</h1>
  <div class="mb-2 text-xl">Emma Karlsson/Johanna Magnusson är i final igen i RSL Swedish Open. Men semifinalen blev en riktig rysare. – Puh, vi får inte tappa fart och rörelse som vi gjorde i de två sista seten, säger de efter segern.
  </div>
    <p><em>Bilden ovan: Emma Karlsson och Johanna Magnusson kramar om varandra efter vinsten i semin. Foto: Torbjörn Jansson.</em></p>
<p>Det förstaseedade unga svenska paret började strålande mot sina danska motståndare Julia Finne-Ipsen och Claudia Paredes. Med bra rörelse och varierat anfallsspel hittade de gång på gång hålen på den danska planhalvan.</p>
<p>­– Jag är supernöjd med första set. Vi var rejält uppvärmda, redo och taggade. Precis så mycket fart på benen vill vi ha, och då går det lätt att spela, säger Emma.</p>
<p>Första set slutade 21-8 till Emma/Johanna som var helt överlägsna. Men i andra set vände det totalt. Svenskparet blev stillastående, och danskarna tilläts ta över och attackera.</p>
<p>– Jag blev störd, irriterad på allt och alla, säger en självkritisk Johanna.</p>
<p>– Vi gjorde inte alls det jobb som krävs, säger Emma.</p>
<p>Så siffrorna rann snabbt iväg och de förlorade andra set med 14-21.</p>
<p> </p>
<p><strong><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/rsl-swedish-open/emma.semi2.jpg?w=640&h=441" height="441" width="640" /></strong></p>
<p><em>Emma Karlsson och Johanna Magnusson peppar varandra i semin. Foto: Torbjörn Jansson.</em></p>
<p><strong>Hur tänkte ni inför tredje och avgörande set?</strong></p>
<p>– Att bara börja om. Få tillbaka den rörelse och variation som är vårt spel. Men egentligen funkade det inte särskilt bra i tredje set heller. Vi kan bättre, säger Johanna.</p>
<p>Det tredje setet blev jämnt. Paren följdes åt till 18-18 innan Emma/Johanna kunde dra ifrån till 20-18. Och på den andra matchbollen avgjorde Emma med en fin serveretur. 21-19 och final för andra året i rad i Swedish Open.</p>
<p>– Nu ska vi hem, ta det lugnt och ladda för morgondagen. Sedan ska vi försöka spela hela finalen som vi gjorde i det första setet i semin, säger de.</p>
<p>I finalen får de möta Amalia Magelund/Freja Ravn, Danmark. Emma/Johanna har mött de många gånger förut. Bland annat i semifinalen i Junior-EM 2017 där ju svenskparet till slut tog guld.</p>
<p>– Det brukar bli jämnt mellan oss, säger Johanna. De är duktiga, väl samspelta och har bra rörelse.</p>
<p>Här är spelarna i söndagens finaler, som startar kl 12.00 i Sparbanken Skåne Arena i Lund:</p>
<p><strong>Damdubbel</strong>: Emma Karlsson/Johanna Magnusson, Sverige - Amalia Magelund/Freja Ravn, Danmark.</p>
<p><strong>Damsingel</strong>: Mako Urushizaki, Japan - Asuka Takahashi, Japan.</p>
<p><strong>Mixedubbel</strong>: Mikkel Mikkelsen/Mai Surrow, Danmark – Danny Bawa Chrisnanta/Tan Wei Han, Singapore.</p>
<p><strong>Herrsingel</strong>: Minoru Koga, Japan - Kean Yew Loh, Singapore.</p>
<p><strong>Herrdubbel</strong>: Mathias Bay-Smidt/Lasse Mølhede, Danmark - Bastian Kersaudy/Julien Maio, Frankrike.</p>
<p>Här kan du se alla resultat i RSL Swedish Open: <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a></p>
<p>Under hela Swedish Open livesänder Badminton Europe. Så har du inte möjlighet att komma till hallen i Lund kan du ändå följa tävlingen. <a href="https://www.youtube.com/watch?v=fG7c9JkNQ4U">Här är länken till direktsändningen.</a></p>
<p> </p>
  
  <div class="text-gray-400"> Publicerad: 2019-01-19</div>
  

    </main>

</body>

</html>