<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Förbundskapten Yngvessons tankar efter helgens EM-guld</h1>
  <div class="mb-2 text-xl">U19-landslagets förbundskapten Petter Yngvesson gläds åt guldet vid Junior-EM. Här skriver han om sina tankar kring framgång och motgång och hur man hanterar sina känslor för att utvecklas.
  </div>
    <p><b>När motståndarna slår matchbollen i nät i EM finalen är glädjen total. Emma Karlsson och Johanna Magnusson gråter av glädje och jag själv skriker av lycka. Vilken känsla!!</b> </p>
<p>Känslor är viktiga.</p>
<p>Vi är glada, arga, lyckliga, besvikna, ledsna, nervösa, taggade och många andra känslor. Spelare som ledare har vi alla dessa känslor under ett mästerskap. Inga känslor är negativa. Vi ska tillåta oss alla känslor, men det viktiga är att vi tar lärdom av dem.</p>
<p>Efter förlusten mot England i gruppfinalen stod det klart att vi inte gick vidare och vi hamnade på samma plats som förra EM, nionde plats. En besviken trupp men också en lärdom?  Jag är väldigt nöjd med den utveckling vi såg under våra dagar i Frankrike. Att spelarna från ett besviket resultat i lagspelet visar styrka och vilja att utvecklas och presterar på topp i många matcher under det individuella mästerskapet är fantastiskt att se.</p>
<p>En av många målsättningar i arbetet med våra unga spelare under mästerskapet är att de ska fördjupa sig och få en förståelse i vad de gör före, under och efter turneringen.</p>
<p>Vi har alla hört förklaringen ”Jag spelade dåligt” eller ”Jag gjorde för mycket misstag, det var därför jag förlorade”. Men vad säger det? Om vi inte fördjupar oss mer än så har vi misslyckats.</p>
<p>Men vi har lyckats när en spelare efter en förlorad match sätter sig ner med coacherna och pratar om vad som inte fungerade, om sina känslor och tankar under matchen och vad de behöver träna på för att utvecklas.</p>
<p>Vi har lyckats när en spelare vill prata om samspelet med sin partner inför en match och vad den spelaren kan göra för att optimera situationen.</p>
<p>Vi har lyckats när spelare ger feedback till oss coacher för att för att få ett bättre samarbete på planen.</p>
<p>Vi har lyckats när spelaren oavsett resultat tar med sig lärdomar och viljan att utvecklas under och efter ett mästerskap.</p>
<p>Vi har lyckats när våra spelare har tagit EM guld.</p>
<p>Jag vill även passa på att tacka våra seniorlandslagsspelare som ställde upp och sparrade med vår trupp inför mästerskapet. För mig är det inte bara sparringen som är viktig utan även att seniorspelarna är förebilder för de yngre och att de tar sig tid och ger spelarna några sista tips inför resan. Vi måste kunna ge och ta för att vi ska ta oss framåt. </p>
<p>Tillsammans. Viktiga ord.</p>
  
  <div class="text-gray-400"> Publicerad: 2017-04-19</div>
  

    </main>

</body>

</html>