<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Bra dialog på verksamhetskonferensen</h1>
  <div class="mb-2 text-xl">Intressanta diskussioner och bra förslag! Det tycker Badminton Swedens utvecklingschef Hans Brehnfors om första dagen på förbundsmötet. Läs hans rapport här nedan.
  </div>
    <p class="Default">I helgen har Badminton Sweden sin årsmöteshelg. Under lördagen denna helg har vi av tradition en verksamhetskonferens vilket vi haft även detta år.</p>
<p class="Default">Vi var 30 personer som deltog, med representation av distrikt, föreningar, förbundsstyrelse och förbundspersonal. Konferensen inleddes med att presentera och diskutera handlingar inför årsmötet som verksamhetsberättelse, verksamhetsinriktning och övergripande verksamhetsplan, motioner och propositioner. Även förbundets handlingsplan presenterades - den handlingsplan som förbundet tagit fram under våren och som innehåller aktiviteter för ett ökat och utvecklat stöd till distrikt och klubbar, och aktiviteter för att öka samverkan i utvecklingsarbetet i landet.</p>
<p class="Default">Distrikten ville ha gott om tid för att för sig själva diskutera motioner och propositioner inför årsmötet vilket de fick efter lunchen.</p>
<p class="Default">Eftermiddagen avslutades i form av en workshop där distrikt och klubbar fick diskutera och ge inspel till förbundsstyrelse och förbundsledning i några av våra många viktiga strategiska frågor framöver. Fokus låg på samverkan och kommunikation inom förbundet. </p>
<p class="Default">De ämnen för diskussion som valdes denna gång var:</p>
<p class="Default">1. VONB/VOIB – förutsättningar för hur jobbet sker nu och idéer för utveckling.</p>
<p>2. Valberedningen utifrån erfarenheter från årets process + kommunikation inom förbundet. Hur skall kommunikationen förbättras mellan förening, distrikt och förbund?</p>
<p class="Default">3. Badminton vill – från dokument till verklighet. Hur implementera?</p>
<p class="Default">4. Idrottslyftet – möjligheter med kommande period och feedback på upplägget 2017 – 2019.</p>
<p class="Default">5. Förbundets och förbundsstyrelsens roll. Vad är viktigt att prioritera och vad önskar klubbar och distrikt?</p>
<p class="Default">6. Hur ser ett drömdistrikt och drömförening ut utifrån utkast av en drömbild, och hur kommer vi dit?</p>
<p class="Default">Det blev många bra och intressanta dialoger både när grupperna satt för sig själva och när vi fick presentera alla resultaten för alla deltagare. Det kom till exempel många bra och relevanta frågeställningar och förslag från valberedningen på hur vi bättre kan samverka och kommunicera inom Badminton Sweden. Konkreta tips på hur vi kan få ut vårt värdegrundsdokument Badminton Vill till att bli verklighet  ute i våra föreningar.</p>
<p class="Default">Intressanta tankar kom också när föreningar och distrikt berättade vad som är viktigt att förbundet och styrelsen fokuserar på för att kunna vara det stöd och resurs som behövs för verksamheten ute i klubbarna. Workshopen gav mycket att ta med till vår handlingsplan.</p>
<p class="Default">Samtalen fortgick sedan under middagen som avslutade dagen, både med frågor från tidigare workshop men också ett delande av erfarenheter från våra föreningars olika förutsättningar - i storstäderna har de få tider och korta resor till tävlingar medan vissa orter i norr har många tider men långa resor till tävlingar osv. Dessa samtal om utveckling och samverkan hoppas jag kommer att fortsätta och intensifieras på vår väg till att bli Dubbelt så stora, Dubbelt så bra!  </p>
<p class="Default"><em>Hans Brehnfors, utvecklingschef</em></p>
  
  <div class="text-gray-400"> Publicerad: 2016-10-02</div>
  

    </main>

</body>

</html>