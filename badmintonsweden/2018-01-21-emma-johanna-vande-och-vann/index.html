<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma/Johanna vände och vann</h1>
  <div class="mb-2 text-xl">Det var spänt, nervöst, dramatiskt - och spelet gick upp och ned. Men Emma Karlsson och Johanna Magnusson var som starkast när det behövdes som bäst. – Vilken otroligt häftig seger, säger de.
  </div>
    <p><em>Bilden ovan: Johanna Magnusson och Emma Karlsson kramar om varandra efter finalsegern i Swedish Open. Foto: Torbjörn Jansson.</em></p>
<p>Damdubbelfinalen i Swedish Open i Sparbanken Skåne Arena i Lund blev en rysare.  Och en tävling som Emma och Johanna alltid lär komma ihåg. För det blev 19-åringarnas allra första finalseger i en internationell seniortävling. De vann mot Debora Jille/Imke van der Aaar, Nederländerna med 18-21, 21-11, 21-19.</p>
<p>Det började dock illa. I slutet av första set förlorade de fem bollar i rad och där rann setet i väg. I andra set spelade de upp sig, varierade spelet bättre, fick rörelse på holländskorna och vann tämligen enkelt.</p>
<p>Det tredje setet blev högdramatiskt och paren följdes åt hela tiden. Men till slut kunde Emma och Johanna ta hem segern.</p>
<p>- Åh, det var verkligen nervöst. Massor av tankar malde i huvudet hela tiden och man var så uppe i varv, säger Johanna.</p>
<p>- Det är speciellt att spela hemma. Vilket otroligt fint stöd vi fick, säger Emma.</p>
<p>Efter segern följde en lång rad segerintervjuer och gratulationskramar. Och var sin segercheck på 600 dollar.</p>
<p><strong>Hur firar ni segern i kväll?</strong></p>
<p>- Vi får äta nåt gott. Unna oss en efterrätt, till exempel glass med varma hallon, säger Emma.</p>
<p>Annars går de båda direkt in i vardagen, med nya träningspass både i Sverige och Danmark.</p>
<p><strong>Vad vill ni utveckla för att bli än bättre?</strong></p>
<p>- Säkerheten i de flesta spelsituationer. Både i offensiven och defensiven, säger Johanna.</p>
<p>Närmaste tävling för vinnarparet är Senior-SM om två veckor i Täby. Där lovar damdubbeln att bli något alldeles extra med många intressanta par: bland andra Emma/Johanna, Amanda Högström/Clara Nistad och syskonen Moa och Tilda Sjöö.</p>
<p>I damsingel fick publiken i Lund vara med att se en ny stjärna ta ytterligare steg mot den absoluta Europatoppen. Unga Michelle Skødstrup från Danmark har på en och en halv vecka visat en enorm kapacitet. Först gick hon till final i den internationella tävlingen i Estland, och i Swedish Open fick hon stiga upp överst på prispallen. Inte illa av en spelare som fått börja i kvalet i båda dessa tävlingar.</p>
<p>Damsingelfinalen var också mycket välspelad med långa och tuffa dueller, precist nätspel, hårda smashar och dramatiska räddningar.</p>
<p>I herrsingel vann indiern Siddhart Pratap Singh – en spelare som i kvartsfinalen slog ut Felix Burestedt. Singh smög lite fram i tävlingen, men växte för varje match. I finalen täckte han banan föredömligt och värderade sina lägen rätt.</p>
<p><strong>Så här gick det i alla finaler i Swedish Open 2018:</strong></p>
<p><strong>Herrsingel:</strong><b> </b>Siddharth Pratap Singh, Indien - Mads Christophersen, Danmark 21-15, 21-11.</p>
<p><strong>Damsingel:</strong><b> </b>Michelle Skødstrup, Danmark - Julie Dawall Jakobsen, Danmark 21-13, 12-21, 21-19.</p>
<p><strong>Herrdubbel:</strong><b> </b>Oliver Leydon-Davies/Lasse Mølhede, Nya Zeeland/Danmark - Martin Campbell/Patrick MacHugh, Skottland 21-17, 21-12.</p>
<p><strong>Damdubbel:</strong><b> </b>Emma Karlsson/Johanna Magnusson, Sverige - Debora Jille/Imke van der Aaar, Nederländerna 18-21, 21-11, 21-19.</p>
<p><strong>Mixeddubbel:</strong><b> </b>Thom Gicquel/Delphine Delrue, Frankrike – Kristoffer Knudsen/Isabella Nielsen, Danmark 21-16, 21-10.</p>
<p> </p>
<script src="https://delivery.youplay.se/load.js?id=446542" type="text/javascript" data-config="{"autoplay":false,"zone_id":"1112","part_id":180030,"player":"sp","addons":"111"}"></script>
  
  <div class="text-gray-400"> Publicerad: 2018-01-21</div>
  

    </main>

</body>

</html>