<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Felix föll i böljande kvartsfinal</h1>
  <div class="mb-2 text-xl">Felix Burestedt lyckades inte nå semifinalen i RSL Swedish Open. Men det var nära. – Det bådar ändå gott för resten av 2019, säger han.
  </div>
    <p><em>Bilden ovan: Felix Burestedt fick se sig besegrad i kvarten i RSL Swedish Open. Foto:Torbjörn Jansson.</em></p>
<p>Felix Burestedt har stora förväntningar på 2019, och både hoppas och tror att han ska kunna konkurrera om en plats till OS i Tokyo 2020.</p>
<p>I kvartsfinalen i Lund visade han också under delar av matchen vilket stort spel han har i sig. Med hårda smashar, precist nätspel och snabbt tempo.</p>
<p>Men till slut fick han ge sig mot japanen Minoru Koga med 17-21, 21-6, 6-21. Som siffrorna skvallrar om var det en match som böljade fram och tillbaka.</p>
<p>– Väldigt synd att jag inte fick första set. Jag spelade upp mig kontinuerligt och det var nära, säger Felix.</p>
<p>I andra set hittade han verkligen spelet. Efter en bra start dominerade han totalt, samtidigt som Minoru blev mer och mer passiv.</p>
<p>– Sedan visste jag att han skulle spela mycket mer på attack i tredje, och med mycket mer nätspel. Men i stället för att möta det så blev jag passiv. Och sedan gick det åt skogen. Tråkigt, säger Felix.</p>
<p>Men vad tycker du om ditt spel i turneringen som helhet?</p>
<p>– Trots allt godkänd. Jag spelar bra långa stunder och jag känner att jag orkar jobba stenhårt i varje boll. Jag tycker att det bådar gott för året, säger Felix.</p>
  
  <div class="text-gray-400"> Publicerad: 2019-01-19</div>
  

    </main>

</body>

</html>