<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Junior-SM avgörs i Umeå</h1>
  <div class="mb-2 text-xl">För tredje gången på fem år arrangerar IFK Umeå badmintonklubb junior-SM. Föreningen välkomnar därmed på nytt Sveriges främsta U19-spelare till staden, där tuffa medaljstrider kommer att utspela sig mellan den 3:e och 5:e september.
  </div>
    <p><em>Bilden ovan: Julia Tuvesson, Täby, är en av guldfavoriterna vid U19 SM. Foto: Cecilia Wang.</em></p>
<p>Det sista återstående mästerskapet under några intensiva SM-helger är här och det har blivit dags att kora 2021 års svenska mästare bland juniorspelare födda 2002 och yngre. IFK Umeå har som vanligt lagt mycket tid på förberedelserna för att kunna arrangera ett SM på allra bästa sätt.<br />- Vår arrangörsgrupp gör ett otroligt stort arbete och många i klubben jobbar för att få allt i arrangemanget att fungera bra. För klubben betyder U19-SM dels att vi kan ge Umeås invånare en chans att med fritt inträde ta del av tävlingarna och även ge alla badmintonintresserade en möjlighet att via media följa matcherna, säger klubbens tränare och ordförande Simon Knutsson.</p>
<p>Bland hemmahoppen i årets tävling finns bland annat Selma Arvidsson och Lucas Forslund, men även de nyblivna guldmedaljörerna från U17-SM Edvard Hylander och Kim Linell.<br />-Många av våra spelare har medaljförhoppningar och de har gjort väldigt bra förberedelser under lång tid tillbaka samt under hela sommaren. Att ta medalj i den här tuffa konkurrensen kommer inte bli enkelt, men vi hoppas och tror på att någon medalj kan komma till våra spelare, menar Knutsson.</p>
<p>I singelkategorierna finns två givna favoriter till gulden, nämligen Västra Frölundas Gustav Björkler och Täbys Julia Tuvesson. Det vore därmed en liten skräll ifall dessa båda spelare inte står överst på pallen när tävlingen summeras under söndagen. Spårvägens Filip Karlborg lär dock försöka utmana i allra högsta grad i herrsingeln, samt Halmstads Cecilia Wang och den andraseedade hemmaspelaren Selma Arvidsson i damsingeln.</p>
<p>I damdubbeln finns det två par som sticker ut och som lär vara en del av den kommande finalen, om ingen överraskning sker längs vägen. Även här får Julia Tuvesson bära favoritskapet tillsammans med Cecilia Wang. Deras främsta utmanare är Täbykonstellationen Elin Boman/Jessica Silvennoinen.</p>
<p>En spelare som går från klarhet till klarhet varje gång han får möjligheten att ta del av rampljuset är skönliraren Ludwig Axelsson från Täby. Hans tekniska briljans kan säkerligen ge honom två medaljer i herrdubbel respektive mixed och spelar han sina kort rätt kan det även sluta med något guld. Tillsammans med sina partners Tom Söderström och Jessica Silvennoinen utgör han två riktigt vassa titelaspirerande par. <br />Men i mixedspelet finns även Frölundasonen Gustav Björkler som numera är Sveriges främsta manliga mixedspelare tack vare sitt senior SM-guld för ett par veckor sedan. Han bildar nu par med Ida Melkerhed och får tack vare sin senaste tunga merit bära favoritskapet i den kategorin. I herrdubbeln finns även de förstaseedade spårvägenkillarna Theodor Hylander och Filip Karlborg som potentiella guldkandidater.</p>
<p>Huvudtävlingen påbörjas sedan kl. 09.00 lördag den 4:e september.<br />Semifinaler och finaler spelas söndagen den 5:e september från kl. 09.00.</p>
<p>Junior-SM kan ni följa via Solidsport på den här länken:<br /><a href="https://solidsport.com/victor-junior-sm/watch/loerdag-jsm-bana-1">https://solidsport.com/victor-junior-sm</a></p>
<p>Spelschema och resultat från mästerskapet finns på Tournament Software:<br /><a href="https://badmintonsweden.tournamentsoftware.com/tournament/E4009262-A20F-434A-B18A-FB87B4E72830/matches/">https://badmintonsweden.tournamentsoftware.com/tournament/E4009262-A20F-434A-B18A-FB87B4E72830/matches/</a></p>
  
  <div class="text-gray-400"> Publicerad: 2021-09-03</div>
  

    </main>

</body>

</html>