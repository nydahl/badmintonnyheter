<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">&#39;Du måste vara beredd att jobba stenhårt varje dag&#39;</h1>
  <div class="mb-2 text-xl">Förbundskapten Andrew Smith har nu ansvarat för det svenska landslaget i snart ett år. Hur har det gått och hur ser han på framtiden? Badminton Sweden fick en pratstund med en ung engelsman som vill ta Sverige tillbaka till Europatoppen.
  </div>
    <p><em>Bild: Förbundskapten Andrew Smith och förbundstränare Tim Foo under ett träningspass på Euro Center. </em></p>
<p><b>Hur har du upplevt ditt första år som förbundskapten för landslaget i badminton?</b></p>
<p>− Det har varit roligt och jag har lärt mig mycket om både spelarna och kulturen inom svensk badminton. Första året har också inneburit utmaningar i arbetet, till exempel har vi jobbat med att utveckla den professionella inställningen hos de yngre spelarna i landslaget.</p>
<p><b>Som inflyttad engelsman - vad gillar du bäst med Sverige? </b></p>
<p>− Jag upplever att svenskar är vänliga och välkomnande. Sen tycker jag maten är bra och jag gillar att tempot generellt är ganska lugnt och inte så hektiskt som i England. Men vädret här i Sverige är väl så där… haha.</p>
<p><b>Vilket är ditt intryck så här långt av svensk landslagsbadminton?</b></p>
<p>− Flera av de yngre landslagsspelarna tränade inte tidigare den mängd badminton som vi anser behövs för en internationell satsning. I andra länder har spelarna tränat två gånger om dagen sedan de var 15 år. Det ger dem ett försprång mot våra spelare som inte tränat så mycket i yngre ålder.</p>
<p>− Under året har vi därför succesivt ökat träningsdosen och börjar nu så sakteliga nå den nivå som varit målet. Även spelarna inser allt mer vilken insats som krävs av dem. Tränar man två pass om dagen måste man ta hand om sig själv på bästa sätt utanför träningen, både i termer av återhämtning, sömn, kost, mm.</p>
<p><b>Vid sidan av ökad träningsmängd, vilka andra typer av förändringar har du infört i träningsupplägget?</b></p>
<p>− Vi har infört mer badmintonspel och längre badmintonpass, där passen nu är 120 minuter långa istället för runt 90 minuter som var brukligt tidigare. Vi har också introducerat fysiskt och mentalt tuffa utmaningar som gör att spelarna tvingas ur sin ”comfort zone”. Det handlar om riktigt tuffa träningspass som inte alls är behagliga där syftet är att bygga mental styrka för hårda matchsituationer. Detta inslag var svårt för vissa att förstå i början men fler och fler börjar nu se nyttan med att ha genomfört och upplevt dessa ”elaka” pass. </p>
<p><b>Vad behövs för att de svenska spelarna ska ta nästa steg och minska avståndet till de bästa spelarna i Europa?</b></p>
<p>− Man måste vara beredd att jobba stenhårt varje dag. Gör du inte jobbet ordentligt och noggrant varje dag så finns det någon annan därute som gör det. Konkurrensen är extremt hård idag i den internationella badmintonen med fler länder som får fram bra spelare.</p>
<p>− Om man är en spelare som är duktig nationellt finns det en risk att det smyger in sig en bekvämlighet där man känner sig lite för trygg och nöjd. Det är denna kultur vi försöker förändra så att spelarna verkligen förstår vad som krävs för att nå internationell topp. Och jag tycker att det hänt mycket här, professionalismen har utvecklats under året och vi håller på att bygga en ny kultur inom landslaget. </p>
<p>− För att få tillbaka Sverige bland Europas toppnationer så fokuserar vi i första hand på våra unga spelare. Vi satsar också på att man som spelare ska komma ut och spela internationella tävlingar, vilket är en nödvändig erfarenhet för att utvecklas.   </p>
<p><b>Finns det idag en genuin tro på att Sverige på sikt åter ska kunna utmana de allra bästa länderna i världen? Om inte - hur skapar man en sådan tro?</b></p>
<p>− Om du bara ser de bästa spelarna i världen någon enstaka gång på en tävling är det lätt att tänka att de helt enkelt är för bra, omöjliga att slå. Men om du i vardagen får chans att träna med de bästa spelarna inser du att de är vanliga människor med samma tankar och problem som du själv. Därför är detta ett viktigt inslag. Man måste tro att det är möjligt och det är den övertygelsen vi jobbar med att bygga upp tillsammans.</p>
<p><b>Vilka nya spelare kommer in till det svenska landslagscentret (Euro Center) till hösten?</b></p>
<p>− I höst kommer två nya spelare, Melker Z Bexell och Tilda Sjöö, att träna heltid (två pass om dagen) på landslagscentret. Det är ännu inte exakt fastställt hur träningsgruppen på Euro Center kommer se ut till hösten i övrigt, men den kommer att innehålla minst tio spelare. Utöver dessa kommer juniorspelarna Edith Urell och Cecilia Wang under nästa säsong att bli erbjudna fler pass på Euro Center. De har redan varit med en del men kommer nu att få chansen att träna ytterligare med de bästa i Sverige. </p>
<p>− Under sommaren genomför vi ett träningsläger under två veckor i Singapore där de flesta unga spelarna i seniorlandslaget medverkar. Edith Urell och Cecilia Wang deltar också med stöd från SOK:s projekt Talang 2022.</p>
<p>Här är <a href="http://iof1.idrottonline.se/IdrottOnlineForbund/Badminton/svenskabadmintonforbundet/Elitochlandslag/Landslagsspelare/">den svenska landslagstruppen för säsongen 2019/2020</a>.</p>
<p><b>-----------------------------------------------------------------------------------------------------------------------</b></p>
<p><strong>Fakta Andrew Smith</strong></p>
<p>Född: 1984</p>
<p>Bor: Uppsala</p>
<p>Meriter som spelare: Andrew Smith var åren 2004–2010 herrsingeletta i England. Han var som bäst rankad elva i värden och låg under flera år bland de tjugo bästa i världen.</p>
<p>Här är en intervju med Andrew Smith från hösten 2018.</p>
<p><iframe frameborder="0" allowfullscreen="" height="360" src="https://solidsport.com/badmintonswe/widgets/embed/3gqyhd4b" width="640"></iframe></p>
<p> <a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/textochvideoforbundskaptenandrewsmithomsinnyaroll/">Läs även tidigare intervju med Andrew Smith</a> från september 2018.</p>
  
  <div class="text-gray-400"> Publicerad: 2019-06-05</div>
  

    </main>

</body>

</html>