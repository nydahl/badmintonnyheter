<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Peter Kapetz blir ny förbundskapten för Norge</h1>
  <div class="mb-2 text-xl">Efter två år som chefstränare och lagledare för Fyrisfjädern tar sig Peter Kapetz nu an nästa utmaning – som förbundskapten för norska landslaget.
  </div>
    <p><em>Foto: Erik Jonzon.</em></p>
<p>Tidigare i sommar stod det klart att Fyrisfjäderns lagledare Peter Kapetz avslutade sitt uppdrag i Uppsala. Men istället för en flytt till hemstaden Göteborg som det var tänkt blir det nu en flytt något längre västerut då han tar över uppdraget som norsk förbundskapten.</p>
<p>− Det känns jättespännande. På något sätt är det ett drömjobb för min del och något jag jobbat hårt för att nå. För ett tag sedan var jag i stort sätt inställd på att flytta tillbaka hem till Göteborg. Men när jag fick denna möjlighet så var det för bra för att tacka nej till. Att få jobba med internationell elitbadminton har alltid varit min ambition och då passar det här väldigt bra. Samtidigt är det en rolig och spännande utmaning, säger han.</p>
<p>Peter har under sina två år i Uppsala lett Fyrisfjädern till guld 2017 och en finalplats 2018. Han har samtidigt varit huvudansvarig på NIU i Uppsala. Tidigare har han även varit förbundskapten för de svenska U17- och U19-landslagen.</p>
<p><b>Vilka intryck har du av norsk badminton?</b></p>
<p>− Det är förstås en nation som vill framåt och utvecklas. Samtidigt har jag haft en synvinkel utifrån, nu gäller det att sätta sig in i allt och se vad man behöver ändra eller utveckla för att ta nästa steg.</p>
<p><b>Vad har du för målsättning i din nya roll?</b></p>
<p>− Min målsättning är att höja den generella nivån på landslagsnivå. Få fler att prestera på hög europeisk nivå. Mycket tror jag handlar om att skapa en bra träningsmiljö, där alla drar åt samma håll och där man vet vad som förväntas av en samtidigt som man ställer krav på sin omgivning. Jag hoppas och tror att mina tidigare erfarenheter kommer komma väl tillhands för den uppgiften.</p>
<p>Peter Kapetz tillträder sin nya tjänst som norsk förbundskapten i mitten på september.</p>
<p>− Det är en tränare med stor kompetens och erfarenhet som vi är glada att få till Norge, <a href="http://www.badminton.no/peter-kapetz-ansatt-som-ny-landslagstrener/" target="_blank">säger norska förbundets president Trond Wåland.</a></p>
  
  <div class="text-gray-400"> Publicerad: 2018-08-28</div>
  

    </main>

</body>

</html>