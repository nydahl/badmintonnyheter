<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Emma/Johanna klara för medalj!</h1>
  <div class="mb-2 text-xl">Sveriges starka damdubbelpar Emma Karlsson och Johanna Magnusson har säkrat medalj på Junior-EM i Frankrike. Det efter att ha tagit sig till semifinal under fredagen.
  </div>
    <p>Fredagens Junior-EM bjöd på åttondelsfinaler och kvartsfinaler med svenskt deltagande. Kvar var Calle Harrbacka och Tilda Sjöö i mixed och Johanna Magnusson och Emma Karlsson i damdubbel.</p>
<p>Först ut var mixed där Calle och Tilda gjorde en kanonstart i matchen mot det franska paret Adam/Heriau och ledde med 10-4. Det franska paret spelade in sig i matchen och de följdes åt hela setet där Calle och Tilda vann med 21-18. I andra set höll Tilda och Calle bra disciplin under hela setet, det franska paret kunde inte hota och Sverige vann sin första åttonelsfinal med siffrorna 21-18, 21-12.</p>
<p>Det engelska paret Liew/Tolman stod emellan Emma och Johanna och en kvartsfinal. För att komma dit krävdes en riktig nagelbitare. Det engelska paret inledde matchen starkt medan Emma och Johanna kämpade för att få igång sitt spel. Vinst för England i första set med 21-18. I andra set visade de svenska tjejerna vad de går för och vann med 21-15. I tredje och avgörande set hamnade Emma och Johanna efter och låg under med 16-10. Det såg mörkt ut, men poäng efter poäng jobbade tjejerna ikapp och förbi och lyckas vinna matchen med siffrorna 18-21, 21-15, 21-18.</p>
<p>- Otroligt starkt av Emma och Johanna att vinna även om de låg efter i stort sett hela avgörande set, säger Petter Yngvessson som är förbundskapten för U19-landslaget.</p>
<p>Efter åttondelsfinalerna var det dags att ladda om till kvartsfinal. Tilda och Calle behövde vinna mot det slovenska paret Ivanic/Arih för att säkra Sveriges första medalj. Tilda och Calle som kom från två tuffa matcher tidigare i turneringen kunde dock inte hålla disciplinen och farten i kvartsfinalen. De låg efter under hela matchen och förlorade i två raka set, 21-18, 21-13.</p>
<p>- Calle och Tilda gjorde två otroligt bra matcher där det krävdes mycket energi både mentalt och fysiskt. Det gav utslag i kvartsfinalen och den energin som vi såg i de tidigare matcherna fanns inte i kvartsfinalen, säger Petter Yngvesson.</p>
<p>I damdubbel skulle Emma och Johanna behöva slå det tyska paret Li/Petrikowski för att nå en medalj. Innan kvartsfinalen hade tyskorna slagit ut det åttondeseedade franska paret Huet/Lambert, och Yvonne Li hade dessutom  tagit sig till semifinal i damsingel. Onekligen en stark duo att möta, men det är Emma och Johanna likaså.</p>
<p>Och det skulle visa sig att svenskorna skulle vara den starkaste duon i denna match. Bestämda och målinriktade vann tjejerna i två raka set, 21-15, 21-18, och Emma och Johanna och Sverige når semifinal och medalj i EM! Nu återstår att se vilken valör det blir.</p>
<p>- Vi är inte klara, nu ska vi vidare, säger Petter Yngvesson.</p>
<p>Under lördagen spelas semifinalen, och sedan på söndagen en final med eventuellt svenskt deltagande.</p>
<p>Du följer resultaten på länken: <a href="https://bwf.tournamentsoftware.com/sport/matches.aspx?id=344AF2B2-325E-4748-BE2F-93A5F7854328&d=20170415" target="_blank">2017 European Junior Championships</a>.</p>
  
  <div class="text-gray-400"> Publicerad: 2017-04-15</div>
  

    </main>

</body>

</html>