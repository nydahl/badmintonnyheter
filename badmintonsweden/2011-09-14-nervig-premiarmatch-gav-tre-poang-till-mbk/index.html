<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nervig premiärmatch gav tre poäng till MBK</h1>
  <div class="mb-2 text-xl">Henri Hurskainen blev anförare när MBK besegrade Aura med 5-2 i premiärmatchen. Det var dubbel premiär eftersom det för första gången var hemmamatch för MBK på Malmö Badmintoncenter mot - just Aura - i f d Aurahallen!
  </div>
    <p>Henri/Patrik Lundqvist vann i två raka över Nordh/Myhren. Ellinor Widh/Jenny Wan gjorde likaså över Aktan/Nygren-Strandberg i damdubbel. Unge Toni Holm Lovén gjorde en kanonmatch i dubbel tillsammans med Petter Yngvesson och slog Kristoffer Lundqvist/Oscar Kruse. Toni fick också priset som bästa Auraspelare.</p>
<p> </p>
<p>Ellinor spelade ut i tredje set i en annars jämn match mot Jenni Carlsson. Andrés Nilson vann  efter mycket övertygande spel i två raka över Jacob Nilsson. Jacob var inte riktigt att känna igen efter helgens bedrifteri Skånska ungdomsspelen medan Andres var hur effektiv som helst trots en stukad fot på måndagens träning.</p>
<p> </p>
<p>Henri säkrade trepoängaren genom seger i två set mot Petter Yngvesson i en match som var lite konstig. Henri ledde med 12-0 i första innan Petter fick poäng. i andra spelade Petter strålande medan Henri verkade oinspirerad. Dock inte vid 15-19. Då tog han sex raka bollar och vann setet och firade därmed sin 25-årsdag på bästa sätt.</p>
<p> </p>
<p>Mr Aura Kjell Persson uppmärksammades som mannen bakom Aurahallen och Nils "Öja Hansson" som mr MBK. Den nya driftsalliansen som kommer att ha en officiell invigning efter nyår meddelade också att bana nr ett kommer att uppkallas efter Kjell och bana 4 efter "Öja".</p>
<p> </p>
<p>Det var lite nervöst på sina håll och hemmalaget var åderlåtet på grund av skador och sjukdomar så MBK var mycket nöjda med tre poäng. Samtidigt visade Aura att de är ett lag att räkna med i årets elitserie.</p>
<p> </p>
<p>Text från Malmö Badmintonklubb</p>
<p> </p>
  
  <div class="text-gray-400"> Publicerad: 2011-09-14</div>
  

    </main>

</body>

</html>