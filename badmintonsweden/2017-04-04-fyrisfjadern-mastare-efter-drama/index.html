<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyrisfjädern mästare efter drama</h1>
  <div class="mb-2 text-xl">Vilken vändning! Fyrisfjädern låg under med 1-3 i SM-finalen mot Kista. Men Uppsalalaget kvitterade först till 3-3, och avgjorde sedan efter Golden set. Läs här om Fyrisfjäderns triumf – match för match.
  </div>
    <p><em>Fyrisfjädern jublar efter vinsten mot Kista i SM-finalen. (Bild: Torbjörn Jansson)</em></p>
<p>Tisdagskvällens SM-final i Solnahallen mellan Fyrisfjädern och Kista blev ett drama under mer än tre och en halv timme. Kista ledde med hela 3-1 och Fyrisfjädern var piskade att vinna de två återstående dubbelmatcherna för att tvinga fram ett Golden set. Men de lyckades med det, och i Golden set var herrdubbelparet Nico Ruponen/Richard Eidestedt obevekligt.</p>
<p>Så här gick det i matcherna. Fyrisfjäderns spelare är nämnda först.</p>
<p><strong>Mixeddubbel:</strong></p>
<p>Nico Ruponen/Amanda Högström – Ihsan Adam Wirawan/Cecilia Bjunér 10-11, 11-4, 8-11, 11-4, 11-6.</p>
<p>En något nervös inledningsmatch. Men Fyrisfjäderns starka landslagspar spelades som bäst när det verkligen behövdes. I de två sista seten drev Nico/Amanda upp tempot, dominerade nätet och fick Kistaparet att hamna för långt bak i banan. Det avgjorde mixedmatchen. </p>
<p><strong>Herrsingel 1:</strong></p>
<p>Henri Hurskainen – Setyaldi Putra Wibowo 11-9, 10-11, 11-8, 7-11, 10-11.</p>
<p>En oerhört jämn och tät singelmatch där båda visade upp ett imponerande nätspel. Henri och Setyaldi följdes åt set efter set, och slutet blev dramatiskt. Henri hade ledningen i femte set med 10-9, och hade alltså två möjligheter att avgöra matchen. Men Setyaldi var starkast och avgjorde matchen med först en fantastisk plock på en hård smash från Henri och sedan ett överraskande ryck vid nätet som lurade Hurskainen. En mycket viktig vinst för Kista.</p>
<p><strong>Herrsingel 2:</strong></p>
<p>Mattias Borg – Adam Khan 11-3, 9-11, 11-7, 8-11, 10-11.</p>
<p>På förhand en match där Fyrisfjädern var stor favorit. Mattias Borg vann herrsingeln i Senior-SM och har inte förlorat en match i Svenska Badmintonligan på tre år. Han började också med en enkel vinst i först set. Men sedan spelade Adam Khan upp sig rejält. Han visade upp en tuff offensiv och en mycket rörlig handled, och flyttade runt Mattias som fick svårt att hinna med i det snabba tempot.</p>
<p>Femte set blev dramatiskt. Adam ledde med 7-3 och 10-8. Men Mattias kämpade sig upp till 10-10 innan Adam avjorde matchen till sin fördel. Den andra herrsingeln som Kista vann med 11-10 i avgörande set!</p>
<p><strong>Damsingel:</strong></p>
<p>Rebecca Kuhl – Linda Mutiara Pertiwi 4-11, 11-7, 8-11, 5-11.</p>
<p>Efter en något tveksam start på säsongen har Linda Mutiara Pertiwi verkligen spelat upp sig. I slutspelet har hon varit mycket stark, och hon fortsatte med sitt säkra och tempostarka spel i finalen. Rebecca slet och kämpade på varje boll, men fick till slut ge sig.</p>
<p><strong>Herrdubbel:</strong></p>
<p>Nico Ruponen/Richard Eidestedt – Setyaldi Putra Wibowo/Ihsan Adam Wirawan 11-9, 11-10, 11-9.</p>
<p>Nico och Richard spelade en imponerande herrdubbel i det svåra och utsatta läget. De dominerade nätet och såg till att hålla tag i sin offensiv matchen igenom. Kistaparet hamnade oftast i underläge i bollarna, och inte minst Nicos smash betydde många vunna bollar för det svenska landslagsparet.</p>
<p><strong> Damdubbel:</strong></p>
<p>Amanda Högström/Emelie Fabbeke – Linda Mutiara Pertiwi/Cecilia Bjunér 11-4, 11-8, 5-11, 4-11, 11-6.</p>
<p>Trots att Emelie sedan en tid tillbaka inte satsar internationellt och att Amanda inte spelar damdubbel regelbundet märks det att de båda har stor rutin och hög kompetens. De manövrerade ut Kistaparet med säkert spel och aggressivt nätspel i de två första seten. Men sedan vände det. Kistaparet blev mycket rörligare och kvitterade till två lika. I femte set hittade Emelie/Amanda dock tillbaka till det offensiva spelet och vann till slut. </p>
<p><strong>Golden set (Herrdubbel):</strong></p>
<p>Nico Ruponen/Richard Eidestedt – Setyaldi Putra Wibowo/Ihsan Adam Wirawan 21-18.</p>
<p>När det behövdes som bäst fick Nico och Richard verkligen till sin herrdubbel. De dominerade hela Golden set med högt tempo, bra servar och servereturer, tätt nätspel och hårda smashar. Kistaparet hängde inte riktigt med i tempot och tvingades bli alltför defensiva.  </p>
<p> </p>
  
  <div class="text-gray-400"> Publicerad: 2017-04-04</div>
  

    </main>

</body>

</html>