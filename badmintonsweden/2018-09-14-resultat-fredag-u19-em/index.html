<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat fredag U19-EM</h1>
  <div class="mb-2 text-xl">Fyra matcher i åttondelsfinalerna på U19-EM i Tallinn blev till slut en match i  kvartsfinalerna och ingen semifinal.
  </div>
    <p><em>Bild: Tilda Sjöö/Ashwathi Pillai (foto Badminton Europe)</em></p>
<p>Inget flyt under fredagen under åttondelsfinalerna. Vi är med och spelar jämnt i matcherna mot duktiga spelare/par, men har svårt att avgöra och spela vårt bästa spel i de avgörande lägena. Vi måste bli mer stabila, tuffa och vara bättre på att välja rätt slag. Vi förlorar inte de flesta matcherna på sämre teknik eller att vi inte orkar.</p>
<p>Många spelare/par har presterat bra, men vi hade förhoppningar på att någon/några skulle ta sig någon omgång längre. Det finns dock många duktiga spelare på U19-EM och flera av dem har redan tagit steget in på seniornivå med bra resultat.</p>
<p><strong>Fredagens matcher, åttondelsfinaler och kvartsfinal</strong></p>
<p>Melker Z-Bexell/Tilda Sjöö spelade bra i två och ett halvt set mot Mads Vestergaard/Christine Busch (DEN). Förlorade första set med 21-19, men kom starkt tillbaka i andra set med vinst 21-16. Bra start i tredje men tappade lite och underläge 8-11 och sedan blev det för mycket stress och spelet stämde inte, förlust med 13-21 i tredje. Melker/Tilda har annars absolut nivån för att vinna denna match.</p>
<p>En lite krassling Johan Azelius gick in och spelade bra mot en av favoriterna till att vinna tävlingen Georgi Karpov (RUS). Johan gjorde några misstag för mycket under seten, men stod upp mot Karpov på ett bra sätt under duellerna. Förlust med 15-21, 17-21.</p>
<p>Ashwathi Pillai/Tilda Sjöö vann i två set med 21-12, 21-13 mot det fjärdeseedade paret Maria Alexandra Dutu/Iona Grecea (RUM).</p>
<p>Melker Z-Bexell/Joel Hansson spelade stundtals riktigt bra mot Matthias Kicklitz/Aaron Sonnenschein från Tyskland, men spelet var inte tillräckligt stabilt under slutet på seten. Förlust i tre set, med 19-21, 24-22, 13-21.</p>
<p>I kvartsfinalen mötte Tilda Sjöö/AShwathi Pillai det ukrainska paret Anastasiya Prozorova/Velriya Rudakova. Klar förlust i första set, men bättre i andra set och förhoppningar om ett tredje som skulle avgöra matchen, men till slut förlust med 12-21, 18-21.</p>
<p>Lottning och resultat individuella tävlingen: <a href="https://bwf.tournamentsoftware.com/sport/matches.aspx?id=44A11371-9E42-4E01-B3D0-9D9CE8A2644C" target="_blank">EMIND</a></p>
<p>Du kan även följa U19-EM via stream på Badminton Europes Youtube - <a href="https://www.youtube.com/user/BadmintonEuropeConf" target="_blank">du hittar sändningarna här</a>.</p>
<p>Tränare/ledare på plats: Tim Foo (centertränare/RIG Uppsala) och Jonas Herrgårdh (ansvarig U19-landslaget).</p>
  
  <div class="text-gray-400"> Publicerad: 2018-09-14</div>
  

    </main>

</body>

</html>