<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Intryck från Junior-VM</h1>
  <div class="mb-2 text-xl">Jag är mycket imponerad av många av de spelare som var med på Junior-VM i Yogyakarta. En del av dem kommer vi säkert att se i världstoppen på seniornivå i framtiden. Vad utmärker då de bästa spelarna?
  </div>
    <p>Många av de bästa juniorerna har redan lärt sig och skaffat sig många saker som behövs som seniorspelare på hög nivå. De ligger före många andra spelare i sin utveckling och kan naturligtvis utnyttja detta. </p>
<p>Kina vinner lagtävlingen i Junior-VM, men får inget individuellt guld med sig hem och det är väldigt ovanligt. 2016 tog Kina fyra individuella guld, 2015 blev det tre guld, 2014 även tre guld, 2013 blev det två guld. Fyra länder från Asien delar på gulden år 2017, medan Europa tar 5 av 40 kvartsfinalplatser i singel/dubbel/mixed.</p>
<p>Det har varit många fina matcher under Junior-VM. Europa ligger klart efter i utvecklingen av spelare på den nivå som slåss om medaljer. Våra svenska U19-spelare på plats i Yogyakarta, var kommenderade till hallen för att se de bästa spela kvartsfinaler.</p>
<p>Våra spelare var tillsagda att utvärdera och analysera lite mer än vanligt och inte bara titta på spelet. Detta för att ge dem en bild av vad de behöver i sin utveckling. Jag hoppas även att många spelare, tränare, ledare i Sverige har tagit chansen att se streaming av en del av matcherna från kvartsfinaler och framåt. Det är viktigt att följa med i utvecklingen och se på vilken nivå de bästa juniorerna i världen befinner sig och vad de kan, och vad det är vi behöver förbättra för att kunna konkurrera.  </p>
<p>De spelare som jag är mest imponerade av och som jag tror vi kommer att få se vinna mästerskap i framtiden är herrsingelvinnaren Kunlavut Vitidsarn från Thailand, men även tvåan Jun Hao Leong från Malaysia. Vi kommer även få se många av spelarna i damsingel - till exempel Han Ye från Kina, som förlorar finalen efter en otrolig prestation från Gregoria Mariska Tunjung från Indonesien som vinner guldet. Goh Jin Wei från Malaysia, som vann redan år 2015, verkade lite skadad och förlorade stort i semifinalen. Pattarasuda Chaiwan från Thailand, vilken spelförståelse och teknik.</p>
<p><em>Bild: Gregoria Mariska Tunjung, (Photo BWF)</em></p>
<p>I mixed var vinnarna Rinov Rivaldy/Pitha Haningtyas Mentari mycket bra, fin spelförståelse och otroligt bra deff. Korea imponerar  i DD med Ha Na Baek/Yu Rim Lee. I HD var det många duktiga par på ungefär samma nivå.</p>
<p>Texten nedan från mig blir mer en allmän utvärdering/information, efterom spelare egentligen bör utvärderas individuellt och i sin kategori. När jag skriver vi i texten, betyder det större delen av Europas länder.</p>
<p>De bästa spelarna har en mycket bra kontroll och säkerhet, vi gör många fler misstag - vare sig vi är under press eller inte. </p>
<p>Variation, de bästa kan variera med olika slag från olika positioner, de maskerar även slag och har en del finter i sitt spel. Det finns skillnader i variation av serve och servereturer. Utveckling av spel från halvdistans i damsingel, exempel är servereturer i singel på kroppen, smashar från baslinjen från bägge hörnen på kroppen.</p>
<p>De bästa kan kontrollera olika förhållanden, som med snabba bollar och medvind. </p>
<p>Vi har, i jämförelse med de bästa, brister i slagteknik som kommer fram när det behövs mer kontroll/känsla och variation och det behöver användas mer av korta rörelser, fingerteknik, mer underarmsteknik med mera.</p>
<p>De bästa är duktiga på spel på halvdistans i singel, rätt slagteknik, vinkel på slagen och att sätta press i rätt lägen, de är även duktiga på att täcka kontringar och banan.</p>
<p>De bästa trycker mycket mer med rätt muskler i fotarbetet och rör sig därför snabbare, deras fotväxlingar är snabba och effektiva och  de förflyttar sig bra efteråt. Många är därför duktiga på tempoväxlingar.</p>
<p>Defensiv i både singel och dubbel. I singel spelas långa diagonala kontringar på framförallt raka smashar och i dubbel/mixed gäller bra kontroll på defensiven och placering av slag.</p>
<p>För att kunna spela singel i cirka en timma med den intensitet och tempo som finns i dagens spel för många av de bästa, utan att bli för långsam och börja göra enkla misstag, gäller det att vara mycket uthållig.</p>
<p>Vissa verkar vara mentalt väldigt starka och kan klara av den press som finns i matcher och i slutet på seten, då kan de prestera och spela sitt bästa spel.</p>
<p>Under Junior-VM tidigare år har många av vinnarna och många medaljörer blivit toppspelare i världen på seniornivå. Några exempel på vinnare de senaste sju åren:</p>
<p>2016 DS: Chen Yifei (Kina)</p>
<p>2015: Mxd: Zheng Siwei/Chen Qingchen (Kina), DD: Chen Qingchen/Jia Yifen (Kina)</p>
<p>2014: DS: Akane Yamaguchi (Japan), DD: Chen Qingchen/Jia Yifen (Kina)</p>
<p>2013: DS: Akane Yamaguchi (Japan), HD Li Junhei/Liu Yuchen (Kina)</p>
<p>2012: HS: Kento Momota (JPN), DS: Nozomi Okuhara (JPN)</p>
<p>2011: DS: Ratchanok Intanon (THA), DD: Lee So Hee/Shin Seung Chan (KOR)</p>
<p>2010: HS: Viktor Axelsen (DEN), DS: Ratchanok Intanon (THA)</p>
  
  <div class="text-gray-400"> Publicerad: 2017-10-22</div>
  

    </main>

</body>

</html>