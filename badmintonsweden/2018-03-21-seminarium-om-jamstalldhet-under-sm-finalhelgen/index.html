<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Seminarium om jämställdhet under SM-finalhelgen</h1>
  <div class="mb-2 text-xl">Lördag 21 april avgörs SM-finalen i IFU Arena, Uppsala. Utöver högklassig badminton bjuder Badminton Sweden även in till ett spännande utbildningsprogram där ett seminarium om jämställdhetsarbetet och Vision 40/60 står på schemat.
  </div>
    <p>SM-finalen och Svenska Cupen samlar en stor del av Badmintonsverige i Uppsala under helgen 21-22 april. I samband med det bjuder Badminton Sweden även in till ett utbildningsprogram där ett seminarium om jämställdhet och en kurs i det populära danska konceptet Best on Court ingår.</p>
<p>Vision 40/60 som står först på schemat är ett seminarium som behandlar jämställdhetsarbetet inom idrotten i allmänhet och badminton i synnerhet. Styrelseledamöterna Elisabeth Bademo och Cecilia Lunell leder samtalet och inbjuden gäst är Sophie Linghag, tennisspelare som är ekonomie doktor och forskare inom genus vid Ersta Sköndal Bräcke högskola.</p>
<p>− Det känns fantastiskt kul att kunna ha seminariet just den här helgen då många är samlade i Uppsala. Jag tror att det blir ett fint avstamp i vårt arbete för en mer jämställd badmintonsport, säger Elisabeth Bademo.</p>
<p>Sophie Linghag har tidigare arbetat som in house-forskare vid Svenska Golfförbundet där hon följt och medverkat i förändringsarbetet vision 50/50. Under seminariet kommer hon berätta om sina erfarenheter från idrottsrörelsen och även ge en bakgrund till Riksidrottsförbundets jämställdhetsfokus.</p>
<p>− Jag tror att Sophie kan vara en oerhörd tillgång eftersom hon varit med på resa för jämställdhet inom golfen tidigare, säger Elisabeth Bademo.</p>
<p>Efter Sophie Linghags föredrag följer en diskussion om hur badmintonsporten kan arbeta effektivt för ökad jämställdhet, både centralt och på föreningsnivå.</p>
<p>− Jag ser fram emot konstruktiva och givande diskussioner. Egentligen tror jag inte att det behöver vara så svårt. Vi behöver lyfta den här frågan och diskutera den mer. När vi gör det är jag övertygad om att vi kommer att se den stora och positiva kraft som finns runt om i badmintonsverige. Jag hoppas att det är många som tar tillfället i akt och kommer.</p>
<p>Seminariet pågår klockan 10-12 lördag 21 april i konferenssal på IFU Arena. Deltagandet är kostnadsfritt men föranmälan <a href="http://www.badminton.nu/Utbildning/anmaldighar/">via denna länk</a> krävs.</p>
<p> </p>
<p><b>Vision 40/60</b></p>
<p>Moderatorer: Cecilia Lunell och Elisabeth Bademo, Förbundsstyrelsen.</p>
<p>Målgrupp: Ledare, tränare, styrelserepresentanter, föräldrar.</p>
<p>Tid: Kl 10-12 lördag 21 april. Lunch ingår kl 12.</p>
<p>Plats: Konferenssal i IFU Arena, Råbyvägen 77 i Uppsala.</p>
<p>Anmälan: Seminariet är kostnadsfritt men anmälan krävs<a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/anmaldighar/"> via denna länk</a> senast 28/3.</p>
<p> </p>
<p>Under lördagen finns också möjlighet att gå en kurs i Best on Court som leds av en av grundarna, Morten Bjergen.</p>
<p><b>Best on Court</b></p>
<p>Målgrupp: Tränare och ledare för barn 5-10 år.</p>
<p>Tid: Kl 12:30-16:30 lördag 21 april. Lunch ingår kl 12.</p>
<p>Plats: Konferenssal plus praktik i IFU Arena, Råbyvägen 77 i Uppsala.</p>
<p>Anmälan: Kursen är kostnadsfri men anmälan krävs <a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/anmaldighar/">via denna länk</a> senast 28/3.</p>
<p> </p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Utbildning/gammaltarkivas/utbildningar20172018/UtbildningsprogramLagSM-finalUppsala21april2018/" target="_blank">Här hittar du en inbjudan till hela utbildningsprogrammet under SM-finalhelgen</a></p>
  
  <div class="text-gray-400"> Publicerad: 2018-03-21</div>
  

    </main>

</body>

</html>