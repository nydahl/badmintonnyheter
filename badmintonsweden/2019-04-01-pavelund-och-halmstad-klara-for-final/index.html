<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Påvelund och Halmstad klara för final</h1>
  <div class="mb-2 text-xl">Favoritlagen tog sig till final. Nu väntar en oviss match mellan två klubbar som aldrig vunnit lag-SM tidigare. &#39;Den här framgången betyder oerhört mycket för oss. Lag-SM är det finaste man kan vinna i badminton i Sverige&#39; säger Asger Madsen.
  </div>
    <p><em>Bild: <span class="tournament-dynamic-team1-player1name">Fredrik Colberg/</span><span class="tournament-dynamic-team1-player2name">Mette Poulsen vann mixeddubbeln för Påvelund.</span></em></p>
<p>Det blev aldrig riktigt spännande i semifinalreturerna under måndagskvällen. Därtill var de två hemmalagen Påvelund och Halmstad för starka.</p>
<p>I kvällens första semifinal låg Fyrisfjäderns chans i att vinna singelmatcherna och skrälla i någon av dubbelmatcherna. <br /> Men när Julie Dawall fick problem med höften i damsingeln och Fyrisfjäderns herrdubbelpar, som vann senast i Uppsala, aldrig kunde hota Fredrik Colberg/Joshua Eipe - ja då såg uppförsbacken brant ut.</p>
<p>Och mycket riktigt – mixeddubbeln gick också enkelt till Påvelund efter att danskan Mette Poulsen dominerat stort. Så redan efter en dryg timme var matchen över. Att Henri Hurskainen under tiden hunnit med att vinna herrsingel två för Fyrisfjädern var endast av akademiskt intresse.  </p>
<p>– Att vara i SM-final är stort, oavsett om vi vinner finalen eller inte så gynnar det oss. Vi får uppmärksamhet, vi drar till oss fler medlemmar, vi kan kanske i förlängningen skapa resurser för att bygga ut vår hall vilket vi behöver, säger Asger Madsen, lagledare för Påvelund.</p>
<p>Fyrisfjärderns lagledare Henri Hurskainen var givetvis besviken. Förlusten betyder att Fyrisfjädern missar att gå till sin 20:e raka final. Hur tänker laget inför nästa säsong?</p>
<p>– Att vi naturligtvis ska ha ett så starkt lag som möjligt. Det gäller att hålla kvar våra spelare och att förstärka. Sedan har vi många unga lovande spelare som hela tiden utvecklas och som vi verkligen vill ge chansen, säger Henri Hurskainen.</p>
<p><b>Umeås ankare skadat</b></p>
<p>Nere i Halmstad såg det på förhand jobbigt ut för Umeå då lagets ankare, obesegrade danska Michelle Sködstrup, tyvärr skadad sig och tvingats lämna återbud. Nicole Villena ersatte i damsingeln, hon blev dock en enkel munsbit för Halmstads Sofie Holmboe Dahl som bara släppte elva bollar.</p>
<p>I herrsingel 1 gjorde Halmstads Felix Burestedt en mycket bra match mot Gabriel Ulldahl. Han spelade koncentrerat och varierat och gav aldrig Umeåspelaren någon chans efter det första setet.</p>
<p>När sedan Rasmus Messerschmidt tog hem herrsingel 2 i fyra set och Sofie Holmboe Dahl/Irina Andersen vann en tät damdubbelmatch var ställningen 4-0 till Halmstad och matchen över.</p>
<p>– Det blev en ganska enkel seger för oss då Michelle Sködstrup inte kunde vara med. Men vi spelade bra och jag tror vi hade rätt ut det ändå, säger Niclas Rosengren, lagledare för Halmstad.</p>
<p>Nu väntar en oviss final mellan två lag som aldrig vunnit lag-SM tidigare. Hur går tankarna inför finalen om knappt två veckor?</p>
<p>– Det blir en mycket intressant final. Halmstad har ett starkt och jämnt lagt. De har också en god laganda och vill verkligen vinna ligan. Men det vill vi också! Jag tror på 3-3 och ett avgörande i Golden set, säger Asger Madsen.</p>
<p>Vad avgör finalen till slut?</p>
<p>– Jag tror våra damer gör det. Line Christophersen och Mette Poulsen är verkligen starka. De har en ”edge”, en skärpa som betyder mycket för oss, säger Asger Madsen.</p>
<p>Halmstads lagledare Niclas Rosengren tror att nyckeln till seger ligger i herrmatcherna.</p>
<p>–Vi behöver nog vinna herrsinglarna och herrdubbeln. 3-3 och Golden set är ett realistiskt tips tror jag, säger Niclas Rosengren.  </p>
<p><br />-------------------------------------------------------------------------------------------------------------</p>
<p><span>Här hittar du alla resultat i kvällens matcher:</span></p>
<p><a href="https://www.scoreboardlive.se/tournament/show/685"><span>Påvelund - Fyrisfjädern 5 - 1</span></a></p>
<p><a href="https://www.scoreboardlive.se/tournament/show/687"><span>Halmstad - Umeå 6 - 0</span></a></p>
<p> </p>
  
  <div class="text-gray-400"> Publicerad: 2019-04-01</div>
  

    </main>

</body>

</html>