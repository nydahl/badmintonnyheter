<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Felix föll mot världsfyran i OS-premiären</h1>
  <div class="mb-2 text-xl">En supertaggad svensk badmintonolympier gjorde under natten mellan lördag och söndag sin debut i olympiska sammanhang. Felix Burestedt utmanade men Chou Tien Chen vann i två raka set.
  </div>
    <p>Felix Burestedt kämpade febrilt i Tokyos badmintonnäste men fick till slut se sig besegrad av taiwanesen Chou Tien Chen i två raka set, 21-12, 21-11.</p>
<p>En supertaggad svensk badmintonolympier gjorde under natten mellan lördag och söndag sin debut i olympiska sammanhang. Felix Burestedt kämpade febrilt i Tokyos badmintonäste men fick till slut se sig besegrad av taiwanesen Chou Tien Chen i två raka set, 21-12, 21-11.</p>
<p>– Jag spelade bra i vissa perioder, men han var under hela matchen mer solid än mig. När han fick in rytmen var han stark och jag fastnade i ett negativt mönster där jag tappade variationen i spelet. Det fanns bra moment, men jagmåste jobba mer på jämnheten och fysiken för att hålla jämna steg  med den här typen av världsspelare, säger Felix.</p>
<p>Mitt i natten svensk tid klev Felix ut i Musahino Forest Sport Plaza för att förverkliga sin stora dröm. En dröm han kämpat stenhårt för i många år ochsom han nu kunde leva ut i mötet med en av världens främsta herrsingelspelare. Inledningsvis såg det också lovande ut och svensken hängde</p>
<p>med bra i alla dueller. Matchplanen var på förhand klar. Det handlade för Felix om att vinna nätspelet och därigenom kunna skaffa sig offensiva lägen i bakplan. Då skulle han sedan kunna använda sig av effektiva vinklar i attackspelet för att sätt pressa på sin taiwanesiske motståndare.</p>
<p>– Tanken var att öppna i högt tempo och försöka vara så offensiv som möjligt. Jag ville visa honom att jag är här för att verkligen kämpa om segern. Mitt spel gjorde honom också lite stressad, men efter ett tag vande han sig och blev mer självsäker, säger Felix.</p>
<p>Efter en fin inledning på matchen där han fick bra utdelning i sin strategi så förändrades  matchbilden. När spelarna nått pausen vid elva så vred Chou upp en högre växel samtidigt som svensken tappade initiativet. Då började det även rinna iväg poängmässigt, vilket ledde till en tydlig setseger för världsfyran med 21-12.</p>
<p>I det andra setet lyste självförtroendet på nytt om Felix när han fick vinna några av matchens mest sevärda bolldueller. Han utmanade Chou rejält och skaffade sig själv möjligheten att visa upp sina främsta kvalitéer som badmintonspelare.</p>
<p>Återigen kom dock spelet av sig vid ställningen 11-8 och tyvärr för svenskens del så slutade även det andra setet med en klar förlust.</p>
<p>Sveriges förbundskapten Oliver Pongratz kommenterar Felix insats så här.<br />– Till slut fastnade Felix i ett tankesätt där han inte visste hur han skulle ta poäng eftersom det mesta kom tillbaka. Han tappade lite av sitt mentala fokus och gjorde för många oprovocerade misstag för att kunna ha en bättre chans. Det var inte en av hans bästa insatser och det är han medveten om. Vi pratade mycket om att kontrollera nätet och det fungerade ibland, men inte under hela matchen. Detta är samtidigt en process för att lära sig och han behöver verkligen den här typen av matcher för att utvecklas.</p>
<p>För Felix del väntar nu en ny uppladdning inför den andra gruppspelsmatchen mot kanadensaren Brian Yang. Det borde bli en betydligt jämnare tillställning där svensken har goda chanser att vinna.</p>
<p>– Jag måste bli lite smartare under de viktiga lägena i nästa match. Jag har aldrig mött Brian tidigare, men har tränat en del med honom så jag vet ungefär vad jag kan förvänta mig. Jag och Oliver ska nu sätta oss ner och analysera hans spel och lägga upp en ny matchplan som jag ska försöka genomföra på bästa sätt.</p>
<p>– En helt annan matchbild väntar oss mot Yang och även om han är lägre rankad än Chou så spelar rankingen i slutänden ingen roll. Vad som helst kan hända i ett OS och det gäller för Felix att lära sig något av detta och framförallt minimera de enkla misstagen i fortsättningen. Målet är fortfarande att ta sig vidare till slutspel, säger Pongratz.<br /><br />Felix får nu en dags vila för att samla kraft inför nästa olympiska urladdning. Matchen mot Brian Yang är planerad till tisdag den 27 juli kl.12.20 (svensk tid).</p>
  
  <div class="text-gray-400"> Publicerad: 2021-07-25</div>
  

    </main>

</body>

</html>