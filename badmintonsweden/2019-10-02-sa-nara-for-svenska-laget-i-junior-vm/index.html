<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Så nära för svenska laget i Junior-VM</h1>
  <div class="mb-2 text-xl">En 3-2-seger mot Tjeckien räckte inte. Sverige blev fyra i gruppspelet i Junior-VM. Men Sverige var bara en match från att bli trea, och till och med en enda match från att vinna gruppen.  – Så nära, säger förbundets sportchef Jonas Herrgårdh.
  </div>
    <p><em>Bilden ovan: Den svenska truppen med spelare och ledare i Junior-VM. Från vänster sportchefen Jonas Herrgårdh, Joel Hansson, Cecilia Wang, Ludvig Petre Olsson, Jessica Silvennoinen, Jakob Ekman, Edith Urell, Gustav Björkler, Filip Karlborg och förbundskaptenen för U19 Tim Foo. </em> </p>
<p>Sveriges resa i gruppspelet i Junior-VM i ryska Kazan blev en rysare. Gruppen var i förväg sedd som ett riktigt getingbo, och så blev det också.</p>
<p>Sveriges fyra matcher innebar två vinster och två förluster. Vinster med 3-2 mot Tjeckien och 5-0 mot Portugal. Förluster mot starka Frankrike med 2-3 och mot England med 1-4. Gruppen vanns av Frankrike med totalt fyra vinster. Medan Sverige, England och Tjeckien alla slutade på två segrar, och antalet delmatcher fick avgöra placeringarna.</p>
<p>Det innebär för svensk del en fjärdeplats i gruppen, och därmed spel vidare om platserna 25-32. Inte vad Jonas Herrgårdh hade hoppats på.</p>
<p>Men Sverige var inte långt från succé. En vinst mot Tjecken med 4-1 hade inneburit att Sverige blivit trea i gruppen. Och en delmatch till mot Frankrike i öppningsmatchen hade betytt vinst av hela gruppen!</p>
<p>– Vi kan inte låta bli att deppa lite. Så nära vi var. Men sammantaget är lagets prestation klart godkänd. Vi slår två lag, och spelar jämnt med Frankrike och England som är rankade klart före oss, säger Jonas.</p>
<p>– Men det vi saknar är att någon gör en riktigt överraskande insats, höjer sig och vinner en match där han eller hon är nederlagstippade. Vi saknar pricken över i:et.</p>
<p>Redan under onsdagseftermiddagen började spelet om platserna 25-32. Den första matchen vann Sverige enkelt med 3-0 mot Vitryssland. Det betyder att Sverige spelar vidare om platserna 25-28.</p>
<p>Under torsdagen väntar Kanada, ett bra lag som också hade hamnat i en tuff grupp och fick Hongkong, Malaysia och Ryssland före sig.</p>
<p>– Kanada är en stark motståndare. Det blir en intressant och tuff match för spelarna. Men spelar vi på topp kan vi vinna.</p>
<p>Därefter återstår en sista placeringsmatch på fredagen. Alla svenska spelare har deltagit i gruppspelet utom Jessica Silvennoinen. Hon fick tyvärr en oturlig skada dagen före avfärden till Ryssland – en sträckning i en muskel i överarmen. Skadan fick Jessica när hon deltog i ett test för att komma med i SOK:s (Sveriges Olympiska Kommitté) talanggrupp 2022. Samma grupp som Cecilia Wang, Edith Urell och Gustav Björkler ingår i.</p>
<p>– Men till den individuella delen av Junior-VM ska Jessica vara klar för spel, säger Jonas Herrgårdh.</p>
<p>Här följer du lottning och resultat för lagtävlingen i Junior-VM: <a href="https://bwflive.tournamentsoftware.com/sport/matches.aspx?id=5491B5B6-60DA-4722-BC8C-80D22D1BD424">JRTEAMS</a></p>
<p><a href="https://bwflive.tournamentsoftware.com/sport/matches.aspx?id=5491B5B6-60DA-4722-BC8C-80D22D1BD424"></a>Matcherna i turneringen visas på BWF:s You tube- kanal: <a href="https://www.youtube.com/watch?v=xaPS2V6kKpg">BWFYouTube</a></p>
<p> </p>
  
  <div class="text-gray-400"> Publicerad: 2019-10-02</div>
  

    </main>

</body>

</html>