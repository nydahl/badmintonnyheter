<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Var med på årets största badmintonfest i Uppsala!</h1>
  <div class="mb-2 text-xl">Lördagen den 13 april smäller det i Uppsala. Då spelas lag SM-finalen 2019 mellan Halmstad och Påvelund från Göteborg. Det blir en dag i festens tecken med roliga aktiviteter för alla åldrar.
  </div>
    <p><em>Bild: Täby Badminton vann lag-SM 2018. </em></p>
<p><span>–</span> Vi vill skapa en årlig tradition där badmintonfans och andra intresserade i Sverige kan samlas och njuta av högklassig och spännande badminton i en stor arena, säger Tomas Sandö Brandt, förbundschef på Badminton Sweden.</p>
<p>Det är andra året i rad som förbundet tillsammans med Fyrisfjädern gör en extra satsning på att lyfta arrangemanget till en större arena och skapa ett lockande heldagsevenemang.</p>
<p>Förra året blev det en succé med över 1400 åskådare på plats. Tomas Sandö Brandt hoppas på samma uppslutning i år.</p>
<p><span>– </span>Det blir förstås en extra utmaning i år eftersom hemmalaget Fyrisfjädern inte nådde finalen. Men vi hör rykten om att det kommer ordnas bussar till Uppsala för fansen från Halmstad och Göteborg. Sen hoppas vi att även många andra tar chansen att komma och se riktigt bra badminton.</p>
<p>Och att det blir badminton på hög europeisk nivå i de sex delmatcherna i finalen törs Tomas Sandö Brandt utlova.</p>
<p><span>– </span>Man kommer bland annat kunna se sverigeettan i singel Felix Burestedt och danska superlöftet Line Christophersen som tog silver på junior-VM 2018. Det blir många jämna och spännande matcher.</p>
<p>I samband med lag SM-finalen anordnas även Svenska Cupen som är Sveriges största ungdomstävling i badminton. Alla spelare som deltar i turningen kommer att få gratis inträde till finalen. </p>
<p><span>– </span>Genom att lägga dessa tävlingar samtidigt gör vi SM-finalen tillgänglig för många ungdomar och ledare. Det bidrar även till fin stämning och härligt tryck under finalen.</p>
<p>Men det bjuds även på roliga aktiviteter vid sidan om själva finalmatchen. Exempelvis anordnas <a href="http://www.smfinalbadminton.se/Barnkalas/">ett barnkalas</a> kl 14.30 och två timmar innan matchstart blir det Pre-match mingel på <a href="https://uppsala.com/guider/bar-och-pub-guiden/terrassen-kok-bar">Terrassen</a>. När finalen är färdigspelad är alla välkomna till stor SM-middag på Arenahotellet.</p>
<p><br />--------------------------------------------------------------------------------------------------</p>
<p>Biljetter till finalen samt Pre-match mingel och SM-middag bokar du på <a href="https://ifuarena.ebiljett.nu/Home/tickets/184/False?q=82d4c5e3-334c-4f41-9d2d-f2ee3b404676&p=7559da19-929a-413f-8973-92916c99514a&ts=1554377851&c=ebiljettnu&e=ifuarena&rt=Safetynet&h=5d39f956e3fd1acd049801cfb028a7e8">IFU-Arenas bokningsida</a>. På <a href="http://www.smfinalbadminton.se/">www.smfinalbadminton.se</a> finns all information du behöver om tider och dagsprogram, samt boende som erbjuds på Arenahotellet bredvid arenan.</p>
<p>Under dagen anordnas även <a href="http://www.badminton.nu/Nyheter/BadmintonSweden/kombineralagsm-finalsvenskacupenochutbildningiuppsala/">utbildningsträffarna "Stoppa skitsnacket" och "Badminton vill"</a>. Utbildningarna är kostnadsfria och som bonus får alla deltagare en biljett till Lag-SM finalen.  </p>
<p>För den som inte har möjlighet att ta sig till Uppsala den 13 april går det att följa finalen <a href="https://solidsport.com/badmintonswe/watch/final-sm-bana-1">på SolidSport</a> som direktsänder hela finalen med kommentatorer.</p>
  
  <div class="text-gray-400"> Publicerad: 2019-04-04</div>
  

    </main>

</body>

</html>