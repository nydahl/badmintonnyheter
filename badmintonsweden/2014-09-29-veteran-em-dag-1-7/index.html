<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Veteran EM  dag 1-7</h1>
  <div class="mb-2 text-xl">Finaldag och summering
  </div>
    <p>RAPPORT Veteran EM – 27/9 <strong> </strong></p>
<p><strong>FINALDAGEN + FK:s summering av EM-veckan</strong> </p>
<p><em>Sista dagen slutar med Sverige – Europa 1-2. Facit blir ett GULD-, två SILVER-, samt  sex BRONSMEDALJER på Veteran EM efter en veckas intensiv badminton är i Caldas, Portugal. En medalj mer än jag vågade hoppas på.</em></p>
<p>Stefan Edvardsson/Mikael Nilsson, i +40 herrdubbel, visar ingen pardon mot Jason Grimshaw/Paul Mitchel, från England. Direkt i första set tar det en ledning som de sedan aldrig släpper ifrån sig. Framförallt tar Mickael nätet direkt och får mentalt övertag där. När sedan Stefan kliver in och spelar en defensiv som mer liknar en attack från ett artilleri, då har engelsmännen inget att sätta emot. I andra försöker de sig på att spela mer taktiskt och inte ligga på så hårt. Det funkar de första fem bollarna. Men längre än så går det inte att överlista svenskarna. De flyttar omkring engelsmännen som desperat försöker trycka på igen när de lockas in i en långsammare defensiv. Pang, bom och Stefan kontrar bort dem gång på gång igen. Setet rinner iväg och Stefan och Micke får 9 matchbollar att förvalta. Guldet är bärgat! Seger med 21-14, 21-11. Inte illa av en debutant. Även om Mikael fått god hjälp av mästerskapsrutinerade Stefan så är han helt klart delaktig i det här guldet. Inte minst bevisat av att han och Ingela var så nära att ta medalj även i mixed +40.</p>
<p> </p>
<p>Näste finalist på banan var Fredrik du Hane i par med dansken Lars Klintrup i herrdubbel +35. Bara att ta sig till final i det här sammanhanget, utan att ha spelat ihop en enda gång innan första matchen på EM, är en bedrift. Men paret visade inga tecken på att vara nöjda. Tvärtom. Med bra fokus och snålt spel stoppade de effektivt fransmännen Xavier Engrand/Jerome Kraeczyk attacker och snabba flackspel. Första set såg helt enkelt stabilt ut. Men så tappas fokus och bara lite, lite sämre placerade bollar räcker för att fransmännen ska komma ikapp och förbi. Verkligen bevis på att det aldrig är klart förrän sista boll är slagen. I andra set får Fredrik och Lars en lika bra start.  Självförtroendet är tillbaka och det ser bra ut igen. Men ,men, men… samma sak igen. Men nu biter de sig kvar och det ser ut att ordna sig och vi hoppas på ett skilje. Men så kommer två missar igen. Så oerhört små marginaler och tråkigt att det bara hänger på några sekunders sämre fokus. Förlust med 17-21, 21-23. Två nedstämda nordbor deppar efteråt. Men väl på prispallen har lystern kommit tillbaka. Silvermedalj på EM, åter igen till en debutant, är väldigt, väldigt bra i det här startfältet. En av ryssarna som vann VM i Ankara för ett år sedan tog bara brons.</p>
<p> </p>
<p>Finalpassets absolut sista match i egen majestät blev även Sveriges sista chans till Guld. I +70 mixed steg Lisbeth Bengtsson in, i ännu ett nordiskt sammarbete, med norrmannen Knut Liland. Inför fullsatta läktare spelar EM:s äldsta deltagare ett både underhållande och spännande första set. Nordborna tar en tidig ledning mot de tyska åldermännen genom smart diagonalspel, som tvingar tyskarna till långa löpningar. Men sedan kommer de tillbaka genom ett snabbare spel där Lisbeth kommer fel in i duellerna. Setet är jämt igen. Knut kliver fram igen och kämpar fram förlängning och serven byter fram och tillbaka. På femte matchbollen kniper tyskarna setet, 26-24. Med stärkt självförtroende och bättre fart drar sedan andra set ifrån direkt i starten. Förlust 7-21. Men återigen. Ett EM-silver är ett EM-silver. Knut och Lisbeth fick segern genom tresetare i de två första matcherna. Sedan lite tur genom WO i sin semifinal, då en engelsman skadade sin fot. Så silvret är resultatet av både hårt slit och lite tur. Men SÅ välförtjänt.</p>
<p> </p>
<p>Förutom finaldagens tre medaljer och de 9 semifinalerna, så har dessutom 19 ytterligare som hade chansen och var nära avancemang och medalj i sina kvartsfinaler. Totalt sett vinner vi under EM 99 av totalt 187 spelade matcher med svenskar inblandade. Det har aldrig hänt förut att vi vinner fler matcher än vi förlorar. Vi har inte bara närmat oss toppen i flera klasser, utan även bredden är bättre. Då har ändå statusen och motståndet också blivit bättre. Fler nationer kommer med stora trupper och fler fd internationella spelare dyker upp. Fler tidigare mindre framträdande nationer tar medaljer. Extra tydligt när vi tex  i herrsingel +40 får se segern gå till Fernando Silva från Portugal över Mario Carula från Spanien. I +45 vinner ungraren Tamas Gebhard herrsingel och mixeddubbel +40 med landsmaninnan Csilla Forian, som även vinner damsingel +40.  Hela 20 olika länder tar medalj. Vi blir 8 i ordningen efter antal guld-silver-brons, men faktiskt femma i Europa om man räknar antalet medaljer istället. Det har inneburit tuffare och bättre matcher för alla. Men vi hänger med!</p>
<p>Kungen av svenskarna detta mästerskap blir Stefan Edvardsson, med ett guld och ett brons. Att han nu för tar sitt tredje guld i herrdubbel bevisar ju allt. Tidigare guld har han tagit med Joakim Fellenius 2008, Joakim Nordgren 2012 och så nu med Mikael Nilsson 2014. Vem vill spela med honom nästa gång?</p>
<p>Drottningen är nog ändå Lieselotte Wengberg, med ett brons i damsingel +65. Hon är så nära, så nära att få till skilje i andra set mot danskan Jette Nielsen, som slutar 25-27. Jette förlorar sedan finalen i en lika jämn match, 18-21, 22-24. Små marginaler! Men truppens äldsta deltagare Lisbeth Bengtsson imponerar lika mycket genom sitt silver i mixed +70 såklart.</p>
<p>Förutom alla medaljörerna nedan, där tolv av truppens 60 spelare tar medalj, så gör bl.a. Jonas Torné i +45 ett makalöst EM, när han tar medalj i HS och når kvartsfinal i både mixed och dubbel. Joakim Nordgren spelar starkt i en yngre åldersklass och når kvartsfinal i HS+40, plus ett brons i dubbel +45 med Miland Duvsund. Där de förlorar knappt mot slutsegrarna Golds/Bagga från England. Moraliska finalen skulle jag säga. Bland tjejerna är säkert Sara Rehnström också nöjd med sin insatts. Inga medaljer, men kvartsfinal är verkligen inte dåligt. Starkt. Lite förvånad blev jag när Lars Winnberg berättar att han är själaglad över sin första medalj på EM eller VM? Jag har ju varit med honom ett tag och borde kanske haft koll på det? Men med passerade 60 och bra spel blev det alltså första medaljen nu. Man ska aldrig ge upp!</p>
<p>När man går omkring i hallen hör man massor av spelare, både svenskar och andra, som redan pratar om Veteran VM i Helsingborg om ett år. Som alltså Badminton Sweden står som värd för. Konkurrensen tuff och chanserna att komma med blir mindre och mindre för varje gång nu. Med bara 4 singelplatser och 8 i dubbel och mixed ökar naturligtvis träningsviljan och tävlandet i hela veterangruppen. Alla vill uppleva ett mästerskap. Alla vill vinna medalj. Men hur många klarar det? Om exakt ett år får vi svaret. Blir det då fler än de nio vi tog nu? Jag tror faktiskt det!</p>
<p>Ett avslutande tack till alla spelare, anhöriga, vänner som stöttat och hjälpt varandra hel EM-veckan. Extra stort tack till Stefan Mattsson, min assisterande FK, som outtröttligt hjälp till och sett till att alla haft coaching, fått reda på tider och annan viktig info.</p>
<p>/Magnus Gustafsson</p>
<p>Team manager, Veteranerna</p>
<p><strong> </strong></p>
<p><strong>Guldmedalj till:</strong></p>
<p>+40<strong><span style="text-decoration: underline;"> </span></strong>Herrdubbel                           Stefan Edvardsson/Mikael Nilsson</p>
<p><strong> </strong></p>
<p><strong>Silvermedaljer till:</strong></p>
<p>+35<strong> </strong>Herrdubbel                          Fredrik Du Hane/Lars Klintrup (Danmark)</p>
<p>+70  Mixeddubbel                     Lisbeth Bengtsson/Knut Liland (Norge)</p>
<p><strong> </strong></p>
<p><strong>Bronsmedaljer till:</strong></p>
<p>+40 Herrsingel                            Stefan Edvardsson</p>
<p>+45 Herrsingel                            Jonas Thorné</p>
<p>+45 Herrdubbel                          Milan Duvsund/Joakim Nordgren</p>
<p>+50 Herrdubbel                          Olof Åslund/Magnus Nytell</p>
<p>+60 Herrdubbel                          Lars Winnberg/Bengt Randström</p>
<p>+65 Damsingel                             Lieselotte Wengberg</p>
<p> </p>
<table border="0" cellspacing="0" cellpadding="0" width="497">
<tbody>
<tr>
<td colspan="3" width="237" valign="bottom">
<p><strong>Veteran EM 2014 medaljer</strong></p>
</td>
<td width="47" valign="bottom"> </td>
<td width="52" valign="bottom"> </td>
<td width="66" valign="bottom"> </td>
<td width="94" valign="bottom"> </td>
</tr>
<tr>
<td width="105" valign="bottom"> </td>
<td width="75" valign="bottom"> </td>
<td width="57" valign="bottom"> </td>
<td width="47" valign="bottom"> </td>
<td width="52" valign="bottom"> </td>
<td width="66" valign="bottom"> </td>
<td width="94" valign="bottom"> </td>
</tr>
<tr>
<td width="105" valign="bottom">
<p><strong><em>Placering, guld-silver-brons</em></strong></p>
</td>
<td width="75" valign="bottom">
<p><strong><em>Land</em></strong></p>
</td>
<td width="57" valign="bottom">
<p><strong><em>Guld</em></strong></p>
</td>
<td width="47" valign="bottom">
<p><strong><em>Silver</em></strong></p>
</td>
<td width="52" valign="bottom">
<p><strong><em>Brons</em></strong></p>
</td>
<td width="66" valign="bottom">
<p><strong><em>Totalt   antal medaljer</em></strong></p>
</td>
<td width="94" valign="bottom">
<p><strong><em>Placering   efter antal</em></strong></p>
</td>
</tr>
<tr>
<td width="105" valign="bottom">
<p>1</p>
</td>
<td width="75" valign="bottom">
<p>England</p>
</td>
<td width="57" valign="bottom">
<p>13</p>
</td>
<td width="47" valign="bottom">
<p>13</p>
</td>
<td width="52" valign="bottom">
<p>21</p>
</td>
<td width="66" valign="bottom">
<p>47</p>
</td>
<td width="94" valign="bottom">
<p>1</p>
</td>
</tr>
<tr>
<td width="105" valign="bottom">
<p>2</p>
</td>
<td width="75" valign="bottom">
<p>Danmark</p>
</td>
<td width="57" valign="bottom">
<p>8</p>
</td>
<td width="47" valign="bottom">
<p>9</p>
</td>
<td width="52" valign="bottom">
<p>18</p>
</td>
<td width="66" valign="bottom">
<p>35</p>
</td>
<td width="94" valign="bottom">
<p>2</p>
</td>
</tr>
<tr>
<td width="105" valign="bottom">
<p>3</p>
</td>
<td width="75" valign="bottom">
<p>Tyskland</p>
</td>
<td width="57" valign="bottom">
<p>6</p>
</td>
<td width="47" valign="bottom">
<p>7</p>
</td>
<td width="52" valign="bottom">
<p>13</p>
</td>
<td width="66" valign="bottom">
<p>26</p>
</td>
<td width="94" valign="bottom">
<p>3</p>
</td>
</tr>
<tr>
<td width="105" valign="bottom">
<p>4</p>
</td>
<td width="75" valign="bottom">
<p>Ryssland</p>
</td>
<td width="57" valign="bottom">
<p>3</p>
</td>
<td width="47" valign="bottom">
<p>5</p>
</td>
<td width="52" valign="bottom">
<p>4</p>
</td>
<td width="66" valign="bottom">
<p>12</p>
</td>
<td width="94" valign="bottom">
<p>4</p>
</td>
</tr>
<tr>
<td width="105" valign="bottom">
<p>5</p>
</td>
<td width="75" valign="bottom">
<p>Ungern</p>
</td>
<td width="57" valign="bottom">
<p>3</p>
</td>
<td width="47" valign="bottom">
<p> </p>
</td>
<td width="52" valign="bottom">
<p> </p>
</td>
<td width="66" valign="bottom">
<p>3</p>
</td>
<td width="94" valign="bottom">
<p>9</p>
</td>
</tr>
<tr>
<td width="105" valign="bottom">
<p>6</p>
</td>
<td width="75" valign="bottom">
<p>Skottland</p>
</td>
<td width="57" valign="bottom">
<p>2</p>
</td>
<td width="47" valign="bottom">
<p> </p>
</td>
<td width="52" valign="bottom">
<p>3</p>
</td>
<td width="66" valign="bottom">
<p>5</p>
</td>
<td width="94" valign="bottom">
<p>7</p>
</td>
</tr>
<tr>
<td width="105" valign="bottom">
<p>7</p>
</td>
<td width="75" valign="bottom">
<p>Frankrike</p>
</td>
<td width="57" valign="bottom">
<p>1</p>
</td>
<td width="47" valign="bottom">
<p>3</p>
</td>
<td width="52" valign="bottom">
<p>6</p>
</td>
<td width="66" valign="bottom">
<p>10</p>
</td>
<td width="94" valign="bottom">
<p>5</p>
</td>
</tr>
<tr>
<td width="105" valign="bottom">
<p>8</p>
</td>
<td width="75" valign="bottom">
<p><strong>Sverige</strong></p>
</td>
<td width="57" valign="bottom">
<p>1</p>
</td>
<td width="47" valign="bottom">
<p>2</p>
</td>
<td width="52" valign="bottom">
<p>6</p>
</td>
<td width="66" valign="bottom">
<p>9</p>
</td>
<td width="94" valign="bottom">
<p>6</p>
</td>
</tr>
<tr>
<td width="105" valign="bottom">
<p>9</p>
</td>
<td width="75" valign="bottom">
<p>Vitryssland</p>
</td>
<td width="57" valign="bottom">
<p>1</p>
</td>
<td width="47" valign="bottom">
<p>1</p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>3</p>
</td>
<td width="94" valign="bottom">
<p>9</p>
</td>
</tr>
<tr>
<td width="105" valign="bottom">
<p>10</p>
</td>
<td width="75" valign="bottom">
<p>Finland</p>
</td>
<td width="57" valign="bottom">
<p>1</p>
</td>
<td width="47" valign="bottom">
<p> </p>
</td>
<td width="52" valign="bottom">
<p>2</p>
</td>
<td width="66" valign="bottom">
<p>3</p>
</td>
<td width="94" valign="bottom">
<p>9</p>
</td>
</tr>
<tr>
<td width="105" valign="bottom">
<p>10</p>
</td>
<td width="75" valign="bottom">
<p>Polen</p>
</td>
<td width="57" valign="bottom">
<p>1</p>
</td>
<td width="47" valign="bottom">
<p> </p>
</td>
<td width="52" valign="bottom">
<p>2</p>
</td>
<td width="66" valign="bottom">
<p>3</p>
</td>
<td width="94" valign="bottom">
<p>9</p>
</td>
</tr>
<tr>
<td width="105" valign="bottom">
<p>11</p>
</td>
<td width="75" valign="bottom">
<p>Holland</p>
</td>
<td width="57" valign="bottom">
<p>1</p>
</td>
<td width="47" valign="bottom">
<p> </p>
</td>
<td width="52" valign="bottom">
<p>3</p>
</td>
<td width="66" valign="bottom">
<p>4</p>
</td>
<td width="94" valign="bottom">
<p>8</p>
</td>
</tr>
<tr>
<td width="105" valign="bottom">
<p>12</p>
</td>
<td width="75" valign="bottom">
<p>Portugal</p>
</td>
<td width="57" valign="bottom">
<p>1</p>
</td>
<td width="47" valign="bottom">
<p> </p>
</td>
<td width="52" valign="bottom">
<p> </p>
</td>
<td width="66" valign="bottom">
<p>1</p>
</td>
<td width="94" valign="bottom">
<p>11</p>
</td>
</tr>
<tr>
<td width="105" valign="bottom">
<p>13</p>
</td>
<td width="75" valign="bottom">
<p>Norge</p>
</td>
<td width="57" valign="bottom">
<p> </p>
</td>
<td width="47" valign="bottom">
<p>2</p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>3</p>
</td>
<td width="94" valign="bottom">
<p>9</p>
</td>
</tr>
<tr>
<td width="105" valign="bottom">
<p>14</p>
</td>
<td width="75" valign="bottom">
<p>Spanien</p>
</td>
<td width="57" valign="bottom">
<p> </p>
</td>
<td width="47" valign="bottom">
<p>2</p>
</td>
<td width="52" valign="bottom">
<p> </p>
</td>
<td width="66" valign="bottom">
<p>2</p>
</td>
<td width="94" valign="bottom">
<p>10</p>
</td>
</tr>
<tr>
<td width="105" valign="bottom">
<p>15</p>
</td>
<td width="75" valign="bottom">
<p>Schweiz</p>
</td>
<td width="57" valign="bottom">
<p> </p>
</td>
<td width="47" valign="bottom">
<p> </p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>1</p>
</td>
<td width="94" valign="bottom">
<p>11</p>
</td>
</tr>
<tr>
<td width="105" valign="bottom">
<p>15</p>
</td>
<td width="75" valign="bottom">
<p>Bulgarien</p>
</td>
<td width="57" valign="bottom">
<p> </p>
</td>
<td width="47" valign="bottom">
<p> </p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>1</p>
</td>
<td width="94" valign="bottom">
<p>11</p>
</td>
</tr>
<tr>
<td width="105" valign="bottom">
<p>15</p>
</td>
<td width="75" valign="bottom">
<p>Tjeckien</p>
</td>
<td width="57" valign="bottom">
<p> </p>
</td>
<td width="47" valign="bottom">
<p> </p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>1</p>
</td>
<td width="94" valign="bottom">
<p>11</p>
</td>
</tr>
<tr>
<td width="105" valign="bottom">
<p>15</p>
</td>
<td width="75" valign="bottom">
<p>Österike</p>
</td>
<td width="57" valign="bottom">
<p> </p>
</td>
<td width="47" valign="bottom">
<p> </p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>1</p>
</td>
<td width="94" valign="bottom">
<p>11</p>
</td>
</tr>
<tr>
<td width="105" valign="bottom">
<p>15</p>
</td>
<td width="75" valign="bottom">
<p>Irland</p>
</td>
<td width="57" valign="bottom">
<p> </p>
</td>
<td width="47" valign="bottom">
<p> </p>
</td>
<td width="52" valign="bottom">
<p>1</p>
</td>
<td width="66" valign="bottom">
<p>1</p>
</td>
<td width="94" valign="bottom">
<p>11</p>
</td>
</tr>
</tbody>
</table>
<p> </p>
<p>Alla resultat: <a href="http://bwf.tournamentsoftware.com/sport/tournament.aspx?id=79483FFB-D0DC-492B-9454-41DE82D349F3">http://bwf.tournamentsoftware.com/sport/tournament.aspx?id=79483FFB-D0DC-492B-9454-41DE82D349F3</a></p>
<p> </p>
<p> </p>
<p> </p>
<p>RAPPORT Veteran EM – 26/9 <strong>DAG 6</strong></p>
<p><strong> </strong></p>
<p>Sverige – Europa 8-20   (Totalt sett på plus under första 6 dagarna, med 97-87)</p>
<p> </p>
<p>Inför sista EM-dagen här i Caldas har vi att se framemot inte mindre än tre finaler! Ska det bli silver eller guld? Samtidigt säkrar vi sex brons! Så totalt 9 svenska medaljer. Ett mer än jag förutspådde.</p>
<p> </p>
<p>På torsdag förmiddag spelades flera spännande kvartsfinaler i både mixed, damdubbel och herrdubbel. Utdelningen i mixed blev tyvärr skral. Av de 8 svenska paren med medaljchans tog vi endast en vinst, Lisbeth Bengtsson/Knut Liland vinner över Michael Short/Beryll Goodall från England, 21-14 19-21 21-10.  Annars var det egentligen bara Mikael Nilsson/Ingela Clarstedt i +40 som var riktigt nära att slå ut Englands Julian Priestly/Joanne Muggeridge. De har matchen i sin hand, men på något underligt sätt smiter den ifrån dem? Förlust 21-14, 16-21, 19-21.</p>
<p> </p>
<p>I herrdubbel +35 hade Fredrik Du Hane/Lars Klintrup marginalerna på sin sida och höll ihop spelet i en riktigt snålspelad match, vinst 24-22, 25-23, med hjärtat i halsgropen. Ulf Svensson/Pierre Åhling har chansen, trotts ett spelmässigt övertag av starka fransmän lyckas de hålla jämna steg genom färre egna misstag. Det hade kunnat gå även i tredje om de bara haft något vassare avslut. Förlust med 17-21, 21-18, 12-21. Fransmännen går senare på eftermiddagen till final genom säker vinst i semifinalen. Även Sara Rehnström och danskan Bettina Kastrup stupar i sin kvartsfinal, med 15-21, 13-21, mot ett par från England/Danmark, Helle Blomsterberg/Karina Bye.</p>
<p> </p>
<p>I +40 lyckas däremot Stefan Edvardsson och Mikael Nilsson styra spelet sin väg i en jämn tresetare till slut. Just genom att ta initiativet de sista bollarna. Det tog första med stabilt spel. I andra börjar fransmännens defensiv trötta ut svenskarna och får dem att göra misstag, som ger synbar frustration. Men så förenklar Stefan och Micke spelet och knyter ihop genom att helt enkelt bestämma sig för att vinsten skulle hem. Bra fokus sista 3:e-delen. Seger 21-12 14-21 21-16.  Damdubbeln med Marina Kårström/Ulla Jark orkar inte alls stå emot de starka engelskorna Julie Bradbury/Louise Culyer i sin kvartsfinal, förlust 2-21, 9-21.</p>
<p> </p>
<p>I +45 imponerar Milan Duvsund/Joakim Nordgren rejält. Helt ohotade och utan minsta tvekan ror de hem medalj genom att slå ut tyska Sven Landwehr/Uwe Pawellek med 21-14, 21-8.  Det andra paret i kvartsfinal, Peter Baeza/Jonas Torné ser ut att ha kontroll i sin match mot tyskarna Ronald Glaschke/Frank Schröder, men oskärpa i slutbollarna i första set gör att det glider dem ur händerna 19-21. I andra har de bättre tålamod och fokus. Med metodiskt spel vinner de 21-16. I tredje skiftar ledningen fram och tillbaka, fram till 14-14. Sedan händer det som inte får hända. Någon sätter på air-condition i hallen igen, efter att vi Team managers lyckats förmå tävlingsledningen att hålla den avstängd. Helt utan förvarning, ändras förhållandena och alla spelar några bollar utan att förstå vad som är fel? Peter och Jonas får motvind och tappar initiativet och trycket. Tyvärr även setet och matchen, med 21-16 i tredje. Refereen är även han tagen på sängen och det visar sig vara en från badminton Europe som beordrat att sätta på fläktarna. Varför vet ingen?! Bitter förlust så klart.</p>
<p> </p>
<p>I +50 fortsätter Magnus Nytell/Olof Åslund att spela sin snabba ”kamitaze badminton”. Både effektivt och sevärt. Seger mot tyskarna Thomas Bunn/Michael Schneider, med 21-19, 21-14. Det andra svenskparet Nils Carlson/Anders Persson visar åter att de utnyttjar sina talanger på bästa sätt. Det är ytterst nära att de betvingar engelska mästarna John Bowker/Kyle Nethercott. Men återigen visar engelsmännen den egenskap som även Schwarcz/Toft fick erfara i 8-delen. Vinst i tre set med, 19-21 21-16 21-12 för England.</p>
<p> </p>
<p>I +60 gör Roland Kärvestad och Curt Ingedahl en bra match, men inte mycket mer, mot William Hamblett/Graham Holt, England. Förlust med 21-16, 21-18 och ingen medalj tyvärr för Sverige. Det blev det däremot för debutanten Bengt Randström i par med mer rutinerade Lars Winnberg, seger med 24-22, 21-13. För Lasse var även det första mästerskapsmedaljen, trotts sin långa karriär.</p>
<p> </p>
<p>I +65 kunde vi säkrat ännu en medalj med lite mer tur och skicklighet. Per-Arnold Höij/Carl-Johan tappar första set, men kommer igen starkt i andra. I tredje har de två matchbollar, men det ville sig ändå inte. Ännu en tung förlust för Sverige 12-21, 21-15 21-23, mot tyskarna DieterEichhorn/Hans-Joachim Pothmann.</p>
<p> </p>
<p>Under eftermiddags- och kvällspasset Spelar både Stefan Edvardsson i +40 och Jonas Thorné i +45 sina semifinaler i herrsingel. Stefan mot Portugisen Fernando Silva, som slog ut Joakim Nordgren i kvarten, medan Jonas mötte Tysken Thomas Knack. Tråkigt nog spelar båda svenskarna under sin förmåga och har inte riktigt kontakt någon gång under matchens gång. Stefan tappar med 14 och 12. Jonas med 15 och 15. Två slitna spelare, som båda spelat sig fram till kvartsfinaler i både dubbel och mixed också. Kanske skulle det behövts piggare ben och klarare skallar där. Men två bärgade bronsmedaljer är ju verkligen inget att skämmas för. Bra kämpat gubbar!</p>
<p> </p>
<p>Lite senare får vi se ännu en match som gör att naglarna bits ner. Lotten Wengberg och energiska danskan Jette Nielsen sliter som få i damsingel +65. Danskan tar första 16-21. Men sedan börjar fighten på allvar. Trotts 25 vunna bollar för Lotten i andra set räcker det inte för att få till skilje. Jette sliter nämligen till sig 27. Nära, nära igen!</p>
<p> </p>
<p>På kvällen spelas även semifinaler i herrdubbel. Där har vi en missad final i framförallt +60, då Lars Winnberg/Bengt Randström tyvärr inte orkar stå emot ryssarna Vladimor Ylyenko/Vladimir Prudnikov, som till slut vinner med 21-23 21-12 21-12. Dessförrinnan säkrar först Fredrik Du Hane final med sin danska partner finalplatsen genom stabilt och kvickt spel mot Schweiz Philipp Kurz och tysken Maurice Niesner 21-11, 21-17. Skönt även Stefan Edvardsson ha skakat av sig sin singelförlust och att Mikael Nilsson sin mixed förlust, båda var piggare i kroppen än tidigare på dagen. Skönt att se deras match i HD+40 rinna iväg i andra. Bitvis lite ansträngt i första, mot två nya fransmän Joël Renaudeau/Eric Sieca, vinst 21-18, 21-6. Desto tuffare blev det för Milan Duvsund/Joakim Nordgren nu, mot första seedade Mark Gold och Rajeev Bagga från England, förlust 18-21, 15-21. De hänger med bitvis, men är ändå de som får jaga. Framförallt gör engelsmännen inga egna lätta fel. Skillnaden, tyvärr. Men ett brons till Sverige. Även Magnus Nytell och Olof Åslund möter samma öde mot sina danska motståndare, med bl.a VM-guld i bagaget från tidigare mästerskap. Olof skadar sig dessutom i inledningen av matchen och kan sedan inte stå upp på samma sätt i defensiven som tidigare i turneringen. De tappar 21-12, 21-11 mot Morten Christensen/Martin Qvist. Men brons!</p>
<p> </p>
<p>Till final på ett bananskal går även Lisbeth Bengtsson och Knut liland när de får WO i sin semifal efter att deras engelska motståndare skadar sig i sin herrdubbelsemifinal. Lite svensk tur, äntligen.</p>
<p> </p>
<p><strong>Klara för finaler är:</strong></p>
<p><strong><span style="text-decoration: underline;">+</span></strong><strong>35  </strong>Fredrik Du Hane/Lars Klintrup (Danmark), möter Xavier Engrand/Jerome Kraeczyk, Frankrike</p>
<p><strong><span style="text-decoration: underline;">+40 </span></strong> Stefan Edvardsson/Mikael Nilsson, möter Jason Grimshaw/Paul Mitchel, England</p>
<p><strong><span style="text-decoration: underline;">+70</span></strong>  Lisbeth Bengtsson/Knut Liland (Norge), möter vinnaren av ett engelskt och ett tyskt par.</p>
<p> </p>
<p>Det är svårt att sia om vem som har bäst chanser? Men båda herrdubbelparen har sett starka ut…</p>
<p> </p>
<p><strong>Bronsmedaljer till:</strong></p>
<p> </p>
<p>+40 Herrsingel                            Stefan Edvardsson</p>
<p>+45 Herrsingel                            Jonas Thorné</p>
<p>+45 Herrdubbel                           Milan Duvsund/Joakim Nordgren</p>
<p>+50 Herrdubbel                           Olof Åslund/Magnus Nytell</p>
<p>+60 Herrdubbel                           Lars Winnberg/Bengt Randström</p>
<p>+65 Damsingel                            Lieselotte Wengberg</p>
<p> </p>
<p>/Magnus Gustafsson</p>
<p>Team manager,</p>
<p>Veteranerna</p>
<p> </p>
<p> </p>
<p>RAPPORT Veteran EM – 25/9 <strong>DAG 5</strong></p>
<p><strong> </strong></p>
<p>Sverige – Europa 15-14 !   (Totalt sett på plus, med 89-67)</p>
<p> </p>
<p>Efter fem speldagar har vi säkrat tre medaljer i singel redan. I dubbel och mixed är vi nu framme där vi kan känna vittring av medaljerna i ytterligare 20 kvartsfinaler! Det är lätt att dra på smilbanden lite extra nu.</p>
<p> </p>
<p>Morgonen inleddes med några rafflande herrdubblar i +35. Stabil seger för både Fredrik Du Hane/Lars Klintrup mot två Portugiser och Ulf Svensson/Pierre Åhling mot fransmännen Fabrice Bernabe/Cedric Bernier. Samtidigt stretar Niclas Kanebäck/Robert Wettersten på ordentligt mot fd internationellt spelande ryssarna Alexei Katkov/Stanislav Pukhov. Inte alls utan vinstchans, men tappar till slut 21-12 19-21, 16-21. Även Fredrik Bohlin/Christoffer Wiklander pressar mycket bra motstånd, meriterade tysken Maurice Niessner i par med Schweizaren Philipp Kurz. I damdubbel +35 var det ännu mer dramatik och taktiska manövrar som bärgar segern till Sara Rehnström Fändriks i par med danskan Bettina Kastrup, då de kämpar ner fransyskorna Sylviane Le Pimpec/Vérenique Saugues med siffrorna 25-23, 14-21, 21-19.</p>
<p> </p>
<p>I +40 spelar Stefan Edvardsson/Mikael Nilsson stabilt i sin match mot tyskarna Marc Götze/Thomas Knack, seger 21-15, 21-14. I damdubbel för däremot Ulla Jark/Marina Kårström kämpa desto mer i sin match mot Hollands Sandra Kroon i par med tyskan Martina Tusche, seger 15-21 21-16 21-7.</p>
<p> </p>
<p>I +45 var återigen milan Duvsund på banan i ett rent svenskmöte. Den här gången går han segrande ur striden i herrdubbel tillsammans med Joakim Nordgren, när de möter Stefan Grahn/Hans Sundström, vinst med 21-13, 21-18. Desto mer fightingspritit och till slut glädje då de andra seedade engelsmännen Julian Priestly/Dave Wood får respass ur EM av Supermannen Jonas Torné i par med Peter Baeza. Seger 12-21, 21-17, 21-16, efter att de började spela ”damdubbel” och flytta runt sina giganter till motståndare. Starkt jobbat!</p>
<p> </p>
<p>I +50 fortsätter Magnus Nytell/Olof Åslund och Anders Persson/Nils Carlson att spela stabilt. Även de vidare efter vinster mot finnar, respektive en ryss i par med en norrman.</p>
<p> </p>
<p>I +55 gav Peter Brandt och Lennart Strömberg sig inte i första taget, men greppet glider ifrån dem ändå mot slutet, förlust med starka engelsmännen Trevor Hamson/Phil Richardson med 20-22 21-18 21-11.</p>
<p> </p>
<p>I +60 visade Curt Ingedahl/Roland Kärvestad iskyla i sin seger över Dansken Per Dabelsten och norrmannen Terje Dag Östhassel. Två verkligt meriterade herrar så den segern är verkligen en fjäder i hatten. Kan visa sig värd mycket! Även Bengt Randström och Lars Winnberg vinner, mot andra seedade danskarna Jeppe Jepsen/Henrik Farenholz, efter att danskarna tvingades bryta pga skada i andra set efter bara 2-0. De vann första 21-10. Så lite mer än den vanliga dosen tur för Sverige där J</p>
<p> </p>
<p>I +65 hade vi två ”halva” svenska par som mötes. Segrare där blev Per-Arnold Höij i par med finnen Carl-Johan Nyberg, med 21-11, 24-22, mot Stig Eriksson i par med Norrmannen Daniel Ask.</p>
<p> </p>
<p>Under eftermiddagen spelades flera intressanta kvartsfinaler i herrsingel och damsingel. Först ut var Fredrik Bohlin i +35, som bjöd bra motstånd mot hårdslående och kvicka Morten Eiby Rasmusen, tyvärr tappar Fredrik initiativet och slår bort sig själv på några avgörande bollar i slutet av båda seten, förlust 12-21, 17-21. Även Sara Rehnström Fändriks, i samma åldersklass förlorar med samma poäng, fast omvänt 17-21, 12-21, mot långa tyskan Katrin Hockemeyer.</p>
<p>I +40 visar återigen Stefan Edvardsson vilken fantastisk tävlingsmänniska han är, stabilt och metodiskt spel ger honom Sveriges första medalj, genom sin vinst mot dansken Morten Aarup, med 21-13, 21-14. Imponerande. Desto mer bistert hade Joakim Nordgren det efter en mycket bra inledning, där han styr spelet och tar första set mot Portugisen Fernando Silva, med 21-16. Därefter hittar Silva planen och flyttar runt Joakim med ett mycket elegant spel, förlust i de två efterföljande seten 13-21, 13-21. Joakim gör ändå ett mycket bra EM i en klass yngre än han normalt spelar i.  Tyvärr förlorar både Marina Kårström och Maria Jönsson sina kvartsfinaler mot starkare tjejer.</p>
<p> </p>
<p>I +45 gör Jonas Torné ännu en fantastisk insatts, när han besegrar ryssen Vadim Nazarov, 21-11, 22-20. Ett riktigt bra första set av Jonas där ryssen såg nästan lite ointresserad ut. Men i andra är det jämnt hela setet och det blir dramatik ända in i det sista. Hade ryssen tagit det så kunde matchen slutat hur som helst. Min baneman, Tamas Gerhard slår ut förstaseedade Jacob Östergaard i ännu en välspelad och spännande match för kvällen, 19-21 21-13 23-21. Protester på sista bollen från dansken, men domaren satt bra till och ger en glad Tamas segern.</p>
<p> </p>
<p>I kvällens sista svensmöte spelar Lotten Wengberg till sig en lätt seger mot spanjorskan Karin Thase 21-6, 21-9, som innebär Semifinal och säkrad medalj. Härligt!</p>
<p> </p>
<p><strong>Klara för semifinal är nu:</strong></p>
<p>+40 Herrsingel - Stefan Edvardsson (1:a seedad), som möter Fernando Silva, Portugal (5/8 seedad)</p>
<p>+45 Herrsingel – Jonas Thorné (Oseedad!), som möter Thomas Knack, Tyskland (2:a seedad).</p>
<p>+65 Damsingel – Lotten Wengberg, som möter Jette Nielsen, Danmark (2:a seedad)</p>
<p> </p>
<p><strong>Klara för kvartsfinaler är nu:</strong></p>
<p><strong><span style="text-decoration: underline;">+35 </span></strong></p>
<p>Herrdubbel:      Fredrik Du Hane/Lars Klintrup, mot Morten Eiby Rasmusen/Frank Johansen, Danmark</p>
<p>                           Ulf Svensson/Pierre Åhling, möter Xavier Engrand/Jerome Krawczyk, Frankrike</p>
<p>Damdubbel:     Sara Rehnström/Bettina Kastrup, möter Helle Blomsterberg (Den.)/Karina Bye (Eng.)</p>
<p><strong><span style="text-decoration: underline;"> </span></strong></p>
<p><strong><span style="text-decoration: underline;">+40</span></strong></p>
<p>Herrdubbel:      Stefan Edvardsson/Mikael Nilsson, möter Oliver Aymand/Jean Frédric Massias (FRA)</p>
<p>Damdubbel:     Ulla Jark/Marina Kårström, möter Julie Bradbury/Louise Culyer, England</p>
<p>Mixeddubbel:   Stefan Edvardsson/Marina Kårström, som möter Paul Mitchel/Karina Bye, England</p>
<p>                           Mikael Nilsson/Ingela Clarstedt, möter Julian Priestly/Joanne Muggeridge, England</p>
<p> </p>
<p><strong><span style="text-decoration: underline;">+45</span></strong></p>
<p>Herrdubbel:      Peter Baeza/Jonas Thorne, möter Ronald Glaschke/Frank Schröder, Tyskland</p>
<p>                           Milan Duvsund/Joakim Nordgren, möter Sven Landwehr/Uwe Pawellek, Tyskland</p>
<p>Mixeddubbel:   Milan Duvsund/Tanja Karlsson, möter Vadim Nazarov/Vlada Chernievskaya, Ryssland</p>
<p>                           Jonas Thorné/Marina Gureeva, möter Jan Petersen/Helle Blomsterberg, Danmark</p>
<p> </p>
<p><strong><span style="text-decoration: underline;"> </span></strong></p>
<p><strong><span style="text-decoration: underline;">+50</span></strong></p>
<p>Herrdubbel:      Olof Åslund/Magnus Nytell, möter Thomas Bunn/Michael Schneider, Tyskland</p>
<p>                           Anders Persson/Nils Carlsson, möter John Bowker/Kyle Nethercott, England</p>
<p>Mixeddubbel:   Nils Carlson/Pam Peard (Irland), mot Morten Christensen/Anette Vollertzen, Danmark</p>
<p><strong><span style="text-decoration: underline;">+55</span></strong></p>
<p>Mixeddubbel: Magnus Ericsson/Gunnel Bengtsson, mot Dan Travers/Christine Black, Skottland</p>
<p>                           Peter Brandt/Elisa Kavander (Finland), möter Ian Purton/Christine Crossley, England</p>
<p><strong><span style="text-decoration: underline;">+60</span></strong></p>
<p>Herrdubbel:      Curt Ingedahl/Roland Kärvestad, möter William Hamblett/Graham Holt, England</p>
<p>                           Lars Winnberg/Bengt Randström, möter Brian Mckee (Irland)/Aavo Raig (Estland)</p>
<p><strong><span style="text-decoration: underline;">+65</span></strong></p>
<p>Herrdubbel:      Per-Arnold Höij/Carl-Johan Nybergh, möter Dieter Eichorn/H-J Pottman, Tyskland</p>
<p><strong><span style="text-decoration: underline;">+70</span></strong></p>
<p>Mixeddubbel:   Lisbeth Bengtsson/Knut Liland (Norge), möter Michael Short/Beryl Goodall, England</p>
<p> </p>
<p> </p>
<p>Alla resultat från dag 5:  <a href="http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140925">http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140925</a></p>
<p> </p>
<p>/Magnus Gustafsson,</p>
<p>Team Manager, veteran</p>
<p> </p>
<p> </p>
<p>RAPPORT Veteran EM – 24/9 <strong>DAG 4</strong></p>
<p><strong> </strong></p>
<p>Sverige – Europa 11-16 !   (Totalt sett fortfarande på plus, med 74-53)</p>
<p> </p>
<p>Fjärde EM-dagen bjöd nästan, förutom på en damsingel, uteslutande herrsinglar och mixeddubblar. Av elva gubbar som klev ut på plan kom tyvärr bara fyra ut som segrare. Men det var verkligen inte utan kamp i någon av matcherna. Joakim Nordgren i HS +40 var nog den av svenskarna som spelade dagens spelmässigt jämnaste match rakt igenom, mot ¾ seedade Schweizaren Philipp Kurz, vinst för Joakim med 22-24, 21-16, 21-17.  Åt andra hållet tappade istället Ulf Svensson i samma klass mot Ryssen Oleg Grigeryev 21-16, 16-21, 12-21.</p>
<p> </p>
<p>Den som nog helst av alla hade velat spela om matchen är nog Stefan Grahn, även han i +40. Stefan hade efter att ha tappat första set med 15-21,mot starka dansken Carsten Loech, hittat spelet och såg ut att gå mot seger i andra set. När han oförklarligt slår ut boll efter boll, efter boll?! Snopen ser han setet och matchen gå förlorad med 20-22 i andra. Efter matchen, när han och jag efter våra förluster sitter och pratar i omklädningsrummet, så visar det sig att hantaget på Stefans racket gick att vrida runt skaftet. Det satt helt löst?! Inte så konstigt att bollarna gick åt alla möjliga håll. Stefan drog en tung suck och gick in i duschen.</p>
<p> </p>
<p>Jonas Torné, i +45, ser ut att gå mot sitt livs mästerskap. Vinst den här gången mot en engelsman, James Grimshaw med 19-21, 21-10 och 21-13. Jag förlorade även min 8-del mot ungraren Tamas Gerhard 18-21, 14-21 i samma klass, inte utan chans, men lite uddlöst efter en sträckning i låret.</p>
<p> </p>
<p>I de äldre klasserna var det mest nerv och spänning i matchen mellan Paul Roos och meriterade finnen Carl-Johan Nyberg i HS+65, trotts två setbollar till Roos i andra set går matchen ifrån honom, med 13-21, 21-23. I samma klass lyckades däremot Per-Arnold Höij knyta säcken i andra set för att få till skilje mot engelsmannen Roy Bartlett. Men antiklimax nås efter 16-21, 23-21 och 18-21. Tungt!</p>
<p> </p>
<p>I dagens enda svenska damsingel pressar bitvis Åsa Strindlund engelska stjärnan Betty Blair. Förlust 12-21, 17-21 med mersmak för debutanten Åsa.</p>
<p> </p>
<p>Av de 15 spelade mixeddubblarna under dagen vann vi sju. Även där var det flera publikbefriande och mer än spännande scenförändringar. Stefan Edvardsson/Marina Kårström vänder tex sin match till seger i mixed +40, trots att de i första var helt utspelade, vinst 9-21, 21-17, 21-16.  I samma klass vinner även Mikael Nilsson/Ingela Clarstedt, genom att bit för bit hitta sitt spel, även om de lika väl kunde vunnit i två raka, segersiffrorna blir till slut 20-22, 21-16, 21-8. I +45 hade vi åter ett svenskmöte, den här gången gick  Milan Duvsund ur segrande i par med Tanja Karlsson med 22-20, 17-21, 21-12 mot Stefan Grahn i par med norskan Berit Thyness. Även Erik Ferenius/Åsa Strindlund gör en stark match mot engelska Rajev Bagga/Liz Austin. Erik och Åsa har flera setbollar och tappar, eftersom att de ville döda setet för snabbt. Fortsatt metodiskt spel hade ändrat det. Tyvärr tappar de 21-23, 17-21. Jonas Thorné i par med ryskan Marina Gureeva, även det i +45, hade däremot turen mer på sin sida, efter vinst i första med 21-18 ger de tyska motståndarna upp matchen pga skada. I +65 kunde även Lars Winnberg/Ewa Carlander gått segrande ur matchen med lite mer tur och skärpa, förlust med 18-21, 19-21 mot starka engelska Graham Holt/Margo Witty.</p>
<p> </p>
<p>Efter fyra dagars spel har vi nu säkrat inte mindre än 15 kvartsfinaler, med svenskt deltagande. Då har vi fortfarande flera chanser kvar i damdubbel och herrdubbel under torsdag förmiddag. Ser man på vilka motståndarna är så kan nog min gissning på 8 medaljer till och med ut att kunna överträffas. Redan på torsdag eftermiddag spelas flera av herrsingel kvartsfinalerna. Så i morgondagens rapport från speldag 5 kan vi redan ha säkrat några medaljer!</p>
<p> </p>
<p>Klara för kvartsfinaler efter onsdagen är nu:</p>
<p><strong><span style="text-decoration: underline;">+35</span></strong></p>
<p>Herrsingel:        Fredrik Bohlin, som möter Morten Eiby Rasmusen, Danmark</p>
<p>Damsingel:       Sara Fänriks Rehnström, som möter Katrin Hockemeyer, Tyskland</p>
<p><strong><span style="text-decoration: underline;">+40</span></strong></p>
<p>Herrsingel:        Stefan Edvardsson, som möter Morten Aarup, Danmark</p>
<p>                           Joakim Nordgren, som möter Fernando Silva, Portugal</p>
<p> </p>
<p>Damsingel:       Maria Jönsson, som möter Reni Hasan, Bulgarien</p>
<p>Mixeddubbel:   Stefan Edvardsson/Marina Kårström, som möter Paul Mitchel/Karina Bye, England</p>
<p>                           Mikael Nilsson/Ingela Clarstedt, möter Julian Priestly/Joanne Muggeridge, England</p>
<p> </p>
<p><strong><span style="text-decoration: underline;">+45</span></strong></p>
<p>Herrsingel:        Jonas Torné, som möter Vadim Nazarov, Ryssland<strong> </strong></p>
<p>Mixeddubbel:   Milan Duvsund/Tanja Karlsson, möter Vadim Nazarov/Vlada Chernievskaya, Ryssland</p>
<p>                           Jonas Thorné/Marina Gureeva, möter Jan Petersen/Helle Blomsterberg, Danmark</p>
<p> </p>
<p><strong><span style="text-decoration: underline;">+50</span></strong></p>
<p>Mixeddubbel:   Nils Carlson/Pam Peard (Irland), mot Morten Christensen/Anette Vollertzen, Danmark</p>
<p> </p>
<p><strong><span style="text-decoration: underline;">+55</span></strong></p>
<p>Mixeddubbel: Magnus Ericsson/Gunnel Bengtsson, mot Dan Travers/Christine Black, Skottland</p>
<p>                           Peter Brandt/Elisa Kavander (Finland), möter Ian Purton/Christine Crossley, England</p>
<p> </p>
<p><strong><span style="text-decoration: underline;">+70</span></strong></p>
<p>Mixeddubbel:   Lisbeth Bengtsson/Knut Liland (Norge), möter Michael Short/Beryl Goodall, England</p>
<p> </p>
<p> </p>
<p>Alla resultat från dag 4:  <a href="http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140924">http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140924</a></p>
<p> </p>
<p> </p>
<p> </p>
<p>RAPPORT Veteran EM – 23/9 <strong>DAG 3</strong></p>
<p><strong> </strong></p>
<p>Sverige – Europa 17-17 !</p>
<p> </p>
<p>Tredje EM-dagen var det åter dags för mest singlar. Nu började den mentala biten visa sig viktig för de allra flesta. Flera jämna matcher för herrarna, som kunde gått åt vilket håll som helst. Sverige vann 11 av de 24 spelade herrsinglarna. Här ser man att rutin från tidigare mästerskap väger tungt.</p>
<p> </p>
<p>Dagen inleddes med en match med scenförändringar mellan Fredrik Du Hane och fransmannen Thomas Blondeau i HS+35,  fransk seger med 21-18 7-21 21-14. Vi bjöds även på ett svenskmöte, mellan Jonas Torné och Milan Duvsund i HS+45. Där det verkligen var den som hade bäst kontroll på nerverna på slutet som vann. Jonas segrade med 24-22 18-21 21-16. Andra som visade mental styrka var Stig Eriksson i HS+65, vinst med Finnen Kari Karlsson 21-14, 24-22. Björn Wigardt bjöd nog ändå på bäst spel och hade klätt på sig järnmasken, seger mot Irländaren Stephen Weddell med 21-23, 21-19, 21-17. Nils Carlsson hade strax därförinnan på samma bana besegrats med 7-21, 18-21, 18-21 efter att ha sett helt överlägsen ut i första set. Cheddi Liljeström pressade mycket starka dansken Per Juhl till 19-21, 15-21. Starkt.</p>
<p> </p>
<p>Damerna spelade fem matcher. Det kunde blivit full pott i dagens sista match. Om bara Ingela Clartstedt hade haft marginalerna på sin sida. Andra seedade Fransyskan Csilla Gondane Forian vann till slut med 21-6 17-21 21-14. Annars visade både Sara Rehnström och Maria Jönsson på styrka när de vinner även sina matcher i andra omgången. Båda är nu framme i kvartsfinal, Sara i +35 och Maria i +40. Även Lotten Wengberg spelar kvartsfinal, i +65, efter vinst i första rundan. Eftersom vi i kommande 8-delsfinaler har två svenskmöten vet vi att vi har ytterligare två kvartsfinaler säkrade i både HD+45 och mixed+45.</p>
<p> </p>
<p>Fyra matcher i herrdubbel +50 spelades också. Vinst i två raka för både Nytell/Åslund och Carlson/Persson. Mersmak för Schwarcz/Toft, som pressade engelska mästarna John Bowker/Kyle Nethercott i hela första set, fram till 17-17, då engelsmännen knöt säcken. Förlust 17-21, 5-21. Reynolds/Andersson kom minte alls upp i nivå mot finländare i sin match.</p>
<p> </p>
<p>Tyvärr även förlust för vår äldsta deltagare Lisbeth Bengtsson/Viola Renholm (Finland) i sin andra damdubbel i +70. Men de tog första set mot mycket starka engelskorna Beryll Godall/Mary Jenner, innan de tappade 19-21 21-11 21-7.</p>
<p> </p>
<p>Avslutar med ett citat från Malcolm Reynolds egen rapport på Facebook efter sin förlust i HS+50, som ger en bra bild av vad Veteran EM handlar om – spelglädje!:</p>
<p>” Rapport från Portugal. Tappade stort igår mot en ryss man. Nej, inte en man men en KGB, spetsnaz robot ! Han blinkade inte, tror jag att han andades inte under matchen, drack ingenting under pausen och spelade så lång och djup i bana att Jag trampade på Stefan Mattsons fot får for att ta bollen ! Men vad kul att vara med i Badminton EM.  /Malcolm Reynolds (Kista)”</p>
<p>Idag, fjärde dagen, spelas många 8-delsfinaler. Tuffare motstånd och ännu mer nerv och spänning. Trotts spel till 21 i tre set… *hmm* ;)</p>
<p>Alla resultat från dag 3: <a href="http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140923">http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140923</a></p>
<p> </p>
<p>/Magnus Gustafsson,</p>
<p>FK Veteran</p>
<p> </p>
<p>RAPPORT Veteran EM – 22/9 <strong>DAG 2</strong></p>
<p><strong> </strong></p>
<p>Sverige – Europa 20-10 !</p>
<p> </p>
<p>Andra speladagen inleddes med strömavbrott i hallen pga. av morgonens oväder, med tungt regn och åska. Bara några minuter efter att första matcherna startats gick strömmen. Den kom sedan tillbaka en halvtimme senare. Men en dryg halvtimme var allt igång igen. Det följdes av ytterligare förseningar pga några långa matcher. Men inga fler strömavbrott.</p>
<p>För svensk del spelades framförallt många herrdubblar, där vi fick 11 vinster och 6 förluster. Mest dramatik och spänning bjöd Fredrik Bohlin/Christoffer Wiklander i +35 som till slut lyckades vinna mot engelsmännen Daniel Bates/Niel Place med 19-21 21-11 23-21. I gengäld hade Paul Roos/Robert Persson i sin HD i +65 motlut genom förlust 23-25, 13-21 då luften gick ur dem efter första set mot engelsmännen Baldwin/Whalebone. Dagen bästa match var nog annars Fredrik Du Hane i par med dansken Lars Klintrup, som vann i två raka set mot fransmännen Thomas Blondeau/Erik Wasylyk med 21-15 21-18. Då samlades publiken och stämningen höjdes.</p>
<p> </p>
<p>I damdubbel vann vi två matcher men förlorade tyvärr tre. Värt att nämna där var kämpamatchen mellan Lotten Wengberg i par med holland Jessy Havelaar mot england Eileen Carley/Susan Ely, tyvärr förlust med knappa 21-12, 15-21, 23-25.</p>
<p> </p>
<p>I damsingel vann Sverige 5 matcher, endast 1 förlust. Marina Kårström fick genom sin vändning mot fransyskan Stefani Clysant nyckeln till medalj, vinst 20-22 21-13 21-13. På hennes sida väntade annars danska Gitte Sommers, som nu lämnat WO. Spännande!</p>
<p> </p>
<p>I hersingel spelades endast två matcher. Curt Ingedahl vann en välspelad match mot engelsmannen Paul weber med 21-18, 21-16. Även Lars Winnberg vann sin match mot en Holländare.</p>
<p> </p>
<p>Sverige var annars bara inblandade i tre 3-setsmatcher. Fortfarande lite av en transportsträcka för halva gänget. Men idag, speldag 3 blir det tuffare för många.</p>
<p> </p>
<p>Jag och Stefan Mattsson, och alla andra spelare som coachar varandra i truppen är fortsatt positiva.</p>
<p> </p>
<p>Alla resultat: <a href="http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140922">http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140922</a></p>
<p> </p>
<p>/Magnus Gustafsson</p>
<p>Team manager</p>
<p>Veteranlandslaget</p>
<p> </p>
<p> </p>
<p> </p>
<p> </p>
<p>RAPPORT Veteran EM – 21/9  <strong>DAG 1</strong></p>
<p> </p>
<p>Sverige – Europa 26-10 !</p>
<p> </p>
<p>Igår startade Veteran EM i Caldas, Portugal. Under första dagen spelades de inledande omgångarna i framförallt mixed, som spelade två omgångar i de största klasserna, samt herrsingel och en en damsingel.</p>
<p> </p>
<p>Mixed: vinster 16, förluster 7. Herrsinglar: tio vinster endast två förluster. Totalt sett gav det förväntad utdelning och det bjöds inte på så mycket dramatik. Svenskarna visade även på mental styrka i de 7 tresetsmatcher som spelades, med en övervikt 5 vunna och bara två förlorade.</p>
<p> </p>
<p>Tyngsta förlusten hade nog Larisa Iljas, som i sin mästerskapsdebut i damsingel förlorade mot Schweiziskan Elisabeth Mohler med 18-21, 21-15 19-21. Åt andra hållet hade Jonas Thorné i par med ryskan Marina Gureeva en lika jämn match mot danskarna Ole Kristensen/Hanne berthelsen, vinst 19-21 21-11 21-18. Torbjörn Anderson i par med Jeanette Sandström tog även första set på ¾ seedade tyskarna Thomas och Ursula Herttrich, 21-19, 13-21 5-21.</p>
<p> </p>
<p>Många debutanter bjöd på lite nerver i inledningarna av matcherna. Hans Sundström i +45 gynnades nog av det mot sin tysk däremot som var tillsynes mycket förvirad över Hans irrationella flängande över banan. Andra debutanter fick desto lugnare resa mot sämre motstånd.</p>
<p> </p>
<p>Över lag inga direkta skrällar, inte heller några större besvikelser. Både jag och assisterande FK, Stefan Mattsson har anledning att vara nöjda.</p>
<p> </p>
<p>Förhållandena i hallen har varit mycket bättre än tidigare mästerskap, än så länge. Bara på kvällen, när de pga stigande värmen i hallen, satte på aircondition så blev det några banor som påverkades. Men inte dramatiskt. Trevlig atmosfär, god service och glada spelare än så länge.</p>
<p> </p>
<p>Idag på morgonen, andra speladagen har vi haft lite inledande problem pga av morgonens oväder, med tungt regn och åska, som orsakat flera strömavbrott. Generatorn i hallen gick dessutom sönder så 9:05 gick strömmen. Den kom sedan tillbaka en halvtimme senare. Så dagens schema förskjuts något. Igår blev det 2h förseningar och spelet avslutades först runt 22-tiden. Idag börjar dessutom herr- och damdubblarna och det blir säkert fler jämna matcher. Lång dag att vänta…</p>
<p> </p>
<p>Alla resultat: <a href="http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140921">http://bwf.tournamentsoftware.com/sport/matches.aspx?id=79483FFB-D0DC-492B-9454-41DE82D349F3&d=20140921</a></p>
<p> </p>
<p> </p>
<p>Nu på söndag den 21 september drar Badminton Europes i särklass största arrangemang igång - 2014 European Senior Championships (ESC). Den här gången i Caldas, söder om Lissabon i Portugal. Det blir åttonde gången tävlingen spelas. Sofia i Bulgarien var först ut 2001. Under en veckas spel kommer ca 1.050 matcher ropas ut. Strax över 800 spelare från 31 europeiska länder deltar.</p>
<p>Sverige kommer med 45 herrar och 15 damer. Vi deltar i 33 av de 40 eventen, från +35 till +70.  Vilket är mer än dubbelt upp från Sofia EM 2012 senast, då vi var 29 spelare. Förutom 60 spelare har vi med oss 4 kiropraktorer, en massör och ett 30-tal supportrar. Så total är truppen 100 personer. Flera är redan på plats och har rapporterat 25 grader och sol. På lördagen erbjuds träning i hallen, möten hålls och vi laddar för spel tillsammans.</p>
<p>Senast det begav sig för EM, i Sofia Bulgarien 2012, tog Sverige 1 guld och 3 brons. Men vid VM 2013 blev det istället 1 guld, fyra silver och fem brons, med 54 deltagare på plats. Nu har vi 60 spelare med och tolv har fått seedning. Konkurrensen är naturligtvis tuff. Så om vi lyckas ta några medaljer med oss hem återstår att se? Men vi hoppas och tror på flera. Min gissning är 8 medaljer!</p>
<p>Vi kommer att försöka rapportera dagligen.</p>
<p>/Magnus Gustafsson,</p>
<p>Förbundskapten, Veteraner</p>
<p> </p>
<p>Lottning och resultat: <a href="http://bwf.tournamentsoftware.com/sport/draws.aspx?id=79483FFB-D0DC-492B-9454-41DE82D349F3">http://bwf.tournamentsoftware.com/sport/draws.aspx?id=79483FFB-D0DC-492B-9454-41DE82D349F3</a></p>
<p>Arrangemangets Facebooksida: <a href="https://www.facebook.com/pages/2014-European-Senior-Championships/657246331024043">https://www.facebook.com/pages/2014-European-Senior-Championships/657246331024043</a></p>
<p>Övrig info från Badminton Europe och arrangören: <a href="http://events.badmintoneurope.com/cms/?cmsid=340&pageid=5804">http://events.badmintoneurope.com/cms/?cmsid=340&pageid=5804</a></p>
  
  <div class="text-gray-400"> Publicerad: 2014-09-29</div>
  

    </main>

</body>

</html>