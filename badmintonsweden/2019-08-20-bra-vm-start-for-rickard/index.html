<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Bra VM-start för Rickard</h1>
  <div class="mb-2 text-xl">Rickard Nilsson fick en härlig start på Parabadminton-VM i Basel, Schweiz. Först en överraskande seger i mixed, och sedan en säker vinst i singel. – Väldigt roligt och skönt att komma igång bra, säger han.
  </div>
    <p><em>Bilden ovan: Rickard Nilsson vann sina två första matcher i Parabadminton-VM.</em></p>
<p>På tisdagen inleddes Parabadminton-VM i Basel. Det svenska hoppet Rickard Nilsson fick precis den start han önskade.</p>
<p>Först vann han tillsammans med sin norska partner Helle Sofie Sagøy mixed mot andraseedade Lucaz Mazur/Faustine Noel, Frankrike. Det svensk-norska paret vann en jämn och hård tresetare med siffrorna 21-17, 15-21, 21-19.</p>
<p>– Fantastiskt roligt. Det är vår bästa match någonsin, och vi varierade spelet bra. Samtidigt var Lucaz och Faustine lite skakiga, berättar Rickard.</p>
<p>Precis som i de övriga kategorierna är det till en början gruppspel. Så Rickard och Helle har kvar att möta ett duktigt japanskt par i gruppen.</p>
<p>– Vi har förlorat mot dem tidigare, men har absolut chansen. Särskilt om vi spelar så bra som mot det franska paret, säger Rickard.</p>
<p>I singel är Rickard kvartsfinalseedad i sin klass SL 4. Under tisdagen spelade han sin första match av tre i gruppen. Det blev en ganska komfortabel seger mot Corrie Keith Robinson, Nya Zeeland. De har mötts två gånger tidigare och hade en vinst var.</p>
<p>Men den här gången var Rickard klart starkare och vann relativt enkelt med 21-16, 21-13. I båda seten var det jämnt ungefär upp till tio, men sedan drog Rickard ifrån.</p>
<p>– Jag spelade mycket bra. Framför allt är jag nöjd med bolltouchen. Jag hade fin träff på bollen och det är viktigt, säger han.</p>
<p>Sämre gick det dock i första herrdubbelmatchen sent på tisdagskvällen. Där förlorade Rickard och Alan Oliver, Skottland, mot fransmännen Guillaume Gailly/Mathieu Tomas med 16-21, 10-21.</p>
<p>Lottning och resultat från PARA-VM hittar du här: <a href="https://bwf.tournamentsoftware.com/sport/events.aspx?id=645DCFB9-4DEF-44A5-8CFB-4B2C38B03294">RESULTAT PARA-VM</a></p>
<p>Parabadminton-VM visas också på <a href="https://www.youtube.com/user/bwf/playlists?sort=dd&shelf_id=9&view=50">badmintonworld.tv</a>. </p>
  
  <div class="text-gray-400"> Publicerad: 2019-08-20</div>
  

    </main>

</body>

</html>