<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Medaljörerna på U17-EM: &#39;En häftig känsla&#39;</h1>
  <div class="mb-2 text-xl">Sverige åkte hem från U17-EM med bronsmedaljer genom både Edith Urell/Cecilia Wang och Jakob Ekman/Joel Hansson. Badminton Sweden ringde upp för att få medaljhjältarna att berätta om EM-succén.
  </div>
    <p>För fjärde gången på tio år tog Sverige medalj på ett Europamästerskap på U17- och U19-nivå. Edith Urell/Cecilia Wang från Fyrisfjädern i damdubbel och Jakob Ekman/Joel Hansson från Västra Frölunda i herrdubbel är spelarna som för en dryg vecka sedan fick jubla under U17-EM i Tjeckien.</p>
<p>− Det gick som ett lyckorus genom hela kroppen. Jag har ännu inte riktigt tagit in det och förstått det tror jag, säger Cecilia Wang.</p>
<p>För Cecilia och Edith var U17-EM deras första turnering tillsammans. Det var dock inget som fick dem att tveka på sin kapacitet.</p>
<p>− Vi hade bra förhoppningar inför tävlingen, men trodde inte att vi skulle gå så här långt. Innan hade vi pratat mycket om kommunikationen oss emellan och det fick vi att stämma bra. Det var en svårspelad hall och extremt snabba bollar, men vi vande oss och spelade bra, säger Cecilia Wang.</p>
<p>Jacob Ekman/Joel Hansson är ett desto mer beprövat par. De har spelat tillsammans de senaste åren och under U17-EM fanns förhoppningar om medalj redan tidigt.</p>
<p>− Jag kände att vi hade väldigt goda chanser att gå långt och det kändes lite som en lättnad att vi lyckades med det också. Vi spelade allt bättre under tävlingens gång och vi höjde vår nivå från första till sista matchen. I semifinalen saknades lite taktiskt och fokusmässigt för att vi skulle gå till final. säger en trots allt nöjd Jacob Ekman.</p>
<p><b>Hur va känslan på plats när ni säkrade medaljen?</b></p>
<p>− Det kändes väldigt häftigt att kliva upp på pallen och känna att man kan stå där bland Europas bästa juniorspelare, säger Jacob.</p>
<p>Cecilia, Jacob, Edith och Joel sällar sig nu till en exklusiv skara som svenska medaljörer på ett U17-EM de senaste åren.</p>
<p>− Det är väldigt stort. En upplevelse man aldrig kommer glömma, säger Cecilia.</p>
<p>− Det känns skönt. Den ger mig bra självförtroende att träna vidare och sätta nya mål, instämmer Jacob.</p>
<p>För Jacob blir nästa stora mål JVM och JEM under 2018. Cecilia siktar närmast mot att ta fler vinster i BEC-tävlingar och förstås på att vinna SM-guld nästa år.</p>
<p>Hur framtiden ser ut för succéparet Urell/Wang återstår dock att se.</p>
<p>− Edith är ett år yngre än mig. Vi vill gärna spela tillsammans men det är lite jobbigt med ålderklasskillnaden. Det blir struligt eftersom vi hamnar i samma klass internationellt samtidigt som vi tillhör olika åldersklasser i Sverige, säger Cecilia.</p>
<p><a href="http://www.badminton.nu/Nyheter/BadmintonSweden/tvasvenskamedaljerpau17-em/" target="_blank">Läs mer om framgångarna på U17-EM</a></p>
<p><a href="https://bwf.tournamentsoftware.com/sport/winners.aspx?id=9AECA90A-5CBC-4B38-91D5-A06F7F19C925" target="_blank">Här hittar du alla resultat från tävlingen </a></p>
  
  <div class="text-gray-400"> Publicerad: 2017-12-08</div>
  

    </main>

</body>

</html>