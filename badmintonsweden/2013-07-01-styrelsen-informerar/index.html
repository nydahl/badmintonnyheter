<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">130701
  </div>
    <p>Vi i styrelsen vill efter det agerande som skett i Skåne göra några kompletteringar till vår tidigare information.</p>
<p> </p>
<p><strong>Anbud</strong></p>
<p>Fyrisfjädern Uppsala KFUM (FF) har som enda nya intressent inkommit med anbud på centret efter upphandlingen som gått ut till badminton-Sverige. Malmö har visat intresse och pga den långa relationen som funnits mellan SBF och Malmö erbjudits att ha en dialog efter att eventuell annan intressent lämnat sitt anbud.</p>
<p> </p>
<p>Vid möte i Malmö med ansvarig tjänsteman samt närvarande fritidsdirektör, efter att Uppsalas kommuns bidrag till FF lämnats och beloppet varit känt, har dessa vid sittande bord avböjt fortsatta diskussioner pga beloppets storlek. Efter detta har driftiga och initierade personer i Malmö agerat och även om vi aldrig haft ett anbud har vi haft med Malmö i vår slutbedömning med de siffror som presenterats via de drivande personerna i Malmö.</p>
<p> </p>
<p>Vi tycker Malmös bud beaktats på ett korrekt sätt i vår bedömning samt att Malmö fått minst lika bra möjligheter som övriga parter att konkurrera.</p>
<p> </p>
<p><strong>Ekonomi</strong></p>
<p>För att rädda förbundet har vi senaste året tvingats ta lån hos RF samt säga upp två personer. Grunden för upphandlingen har precis som deklarerats tidigare varit förbundets ekonomiska läge och det faktum att förbundet inte klarar eller kan motivera att driva vidare Centret med de ekonomiska villkor som detta år finns i Malmö.</p>
<p> </p>
<p>Med ovanstående som grund har de ekonomiska läget för förbundet varit den enskilt viktigaste punkten vid beslutet. Ekonomin <strong><em>för förbundet</em></strong> ser ut på följande sätt:</p>
<p> </p>
<p>FF, netto 800,000 per år för att driva och utveckla centret,</p>
<p>Malmö, netto 390,000 per år för att driva och utveckla centret</p>
<p>(inget anbud finns men vi har gjort denna bedömning efter alla dialoger).</p>
<p> </p>
<p><strong>Skillnaden är 410,000 per år eller ca 1,6 mkr över 4 år.</strong></p>
<p> </p>
<p>Malmö har helt riktigt lyft upp flygkostnader som kan öka från Arlanda. Man har bedömt dessa till 75,000 per år. Förbundet har beaktat dessa även om detta beror på vilka spelare som finns på centret samtidigt som det finns andra kostnader som sjunker genom närhet mellan kansli och center, dessa skulle eventuellt också kunna beaktas.</p>
<p> </p>
<p>Slutligen skriver Malmö mycket om förmåner till spelare, såsom t ex fria luncher. Förbundet anser att förmåner till spelare är viktigt men kan omöjligt gå in i den typen av överenskommelse som Malmö föreslagit då dessa betingar en skattepliktig förmån för spelare.  Både förbundet och spelarna skall beskattas i ett sådant avtal och det är något förbundet inte har råd med och troligen inte spelarna heller. Spelarna skall ha det bra men förbundet kan inte gå in i avtal som inte är förenliga med gällande lagrum.</p>
<p> </p>
<p><strong>Sportsliga förutsättningar</strong></p>
<p>Styrelsens uppgift är att ordna bästa möjliga utvecklingsmöjligheter både för nuvarande men även framtida<span style="text-decoration: underline;"> </span>representationsspelare och då är det vår skyldighet att alltid välja de bästa förutsättningarna.</p>
<p> </p>
<p>Då elitidrott är något som bedrivs i en högst konkurrensutsatt omgivning så kommer det alltid innebära utveckling och ändrade förutsättningar för den som vill hänga med eller till och med leda, både i smått och stort, på både kort och lång sikt. Det ligger i framgångskonceptets natur att ständigt utmana och söka förbättring annars blir man akterseglad.</p>
<p> </p>
<p>Det viktigaste för Svensk Badmintons internationella slagkraft - både nu och i framtiden – är näst intill villkorslöst att spelarens utvecklingsmöjligheter alltid har högsta prioritet.</p>
<p> </p>
<p>Idag, efter att noga ha evaluerat alternativen, bedömer vi att det bästa alternativet för spelarens utvecklingsmöjligheter är Uppsala och därför har styrelsen enhälligt beslutat att verksamheten flytta dit. Allt annat vore tjänstefel gentemot spelarna.</p>
<p> </p>
<p>Eller – om man vill uttrycka sig kort – vi gör detta för spelarnas skull och vi är stolta över att förbättra förutsättningarna för dem eftersom de utökade medlen kommer spelarna till godo, direkt eller indirekt.</p>
<p> </p>
<p>Sedan är vår ambition att verkligen försöka engagera oss i att i möjligaste mån försöka hjälpa de spelare som rotat sig i Malmö, att de också kommer att klara av att flytta eller hitta bra alternativa lösningar.</p>
<p> </p>
<p><strong>Träningsförutsättningar för spelarna</strong></p>
<p>Styrelsen har beaktat dessa och anser att den förstärkta ekonomin kommer göra det möjligt att utvidga det internationella utbytet för spelarna i större omfattning än vad som idag sker. Ett utökat internationellt samarbetet är även ett krav från Uppsala Kommun för placering av centret i Uppsala</p>
<p> </p>
<p>Förbundsstyrelsen står enhälliga i sitt beslut, kommer inte att ompröva beslutet och kommer skriva avtal med FF om NBC från 2014-01-01. Är badminton-Sverige inte nöjda med styrelsen eller de beslut som fattas finns det möjlighet att göra förändringar av styrelsen och dess sammansättning på förbundsmötet i september 2013.</p>
  
  <div class="text-gray-400"> Publicerad: 2013-07-01</div>
  

    </main>

</body>

</html>