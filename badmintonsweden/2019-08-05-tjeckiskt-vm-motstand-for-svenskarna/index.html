<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tjeckiskt VM-motstånd för svenskarna</h1>
  <div class="mb-2 text-xl">Nu är lottningen till VM i Basel klar. Och det blir tjeckiskt motstånd för de svenska deltagarna. – En bra lottning, säger förbundets sportchef Jonas Herrgårdh.
  </div>
    <p><em>Bilden ovan: Dubbelparet Emma Karlsson/Johanna Magnusson har fått en OK lottning i VM i schweiziska Basel den 19-25 augusti. Foto: Torbjörn Jansson.</em></p>
<p>Lottningen ägde rum på måndagen i Badminton World Federations (BWF) högkvarter i Kuala Lumpur. Totalt 383 spelare från 46 länder är med i VM i Basel, Schweiz. Turneringen spelas den 19-25 augusti.</p>
<p>Sverige har tre deltagare i VM:</p>
<p>* I herrsingel får Felix Burestedt möta tjecken Adam Mendrek, rankad på plats 133 i världen. Felix är för närvarande 79:a.</p>
<p>Vinner Felix första matchen lär han sedan med största sannolikhet få möta Hongkongs Ng Ka Long Angus, som är seedad nia i VM.</p>
<p>* I damdubbel får även Emma Karlsson/Johanna Magnusson tjeckiskt motstånd i första matchen. Emma och Johanna, som är rankade på plats 42, möter Alzbeta Basova/Michaela Fuchsova, ett par som ligger på plats 73.</p>
<p>Segraren i den matchen stöter sedan på det thailändska paret Jongholphan Kititharakul/Rawinda Prajongjai, som är seedade 11:a i VM:s damdubbelturnering.</p>
<p>– Jag tycker att både Felix och Emma/Johanna har hamnat på bra ställen i lottningen, säger Jonas Herrgårdh.</p>
<p>– Vinner de sina första matcher stöter de sedan visserligen på seedade spelare, med det är ändå motståndare som Felix och Emma/Johanna har en möjlighet mot om de presterar på toppen av sin förmåga.</p>
<p><a href="https://bwf.tournamentsoftware.com/sport/draw.aspx?id=F4F75B1C-E72D-4248-865F-8EC38C06F7CB&draw=6">Hela VM-lottningen hittar du här.</a></p>
<p>När VM närmar sig kommer vi att skriva mer om lottningen som helhet, och om VM-turneringen som är den 25:e i ordningen. Första VM:et arrangerades i Malmö 1977. </p>
  
  <div class="text-gray-400"> Publicerad: 2019-08-05</div>
  

    </main>

</body>

</html>