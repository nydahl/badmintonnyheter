<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyrisfjädern ute ur Europacupen</h1>
  <div class="mb-2 text-xl">Europacupäventyret är över för Fyrisfjädern. De ryska mästarna Primorye Vladivostok blev för svåra i kvartsfinalen. - Men det har absolut gett mersmak att vara med i detta sammanhang, säger Fyrisfjäderns lagledare Peter Kapetz.
  </div>
    <p>Fyrisfjädern hade förhoppningar om minst en semifinalplats i Europacupen för klubblag i Milano. Men efter gruppspelet, som gav en vinst och en förlust, fick Uppsalalaget en svår motståndare i fredagens kvartsfinal.</p>
<p>Lottningen innebar att Fyrisfjädern ställdes mot Primorye Vladivostok, som innehåller ett koppel goda spelare. Toppat med Vladimir Ivanov/Ivan Sozonov, i sina bästa stunder ett av världens starkaste herrdubbelpar.</p>
<p>Vladimir Ivanov är också en mycket kompetent mixedspelare och tillsammans med Ekaterina Bolotova såg han till att ge ryssarna en god start i kvartsfinalen genom vinst i mixedmatchen. Men här var dock Nico Ruponen/Amanda Högström nära att ta hem andra set, men tyvärr förlorade svenskarna det med 20-22.</p>
<p>- Det var synd. Amanda och Nico spelade bra, ändrade taktik och försökte verkligen komma åt ryssarna på alla sätt, säger Peter Kapetz.</p>
<p>I både herrsingeln och damsingeln blev det sedan klara vinster för ryssarna, som därmed med 3-0 gick vidare till semifinalspelet senare under fredagen.</p>
<p>- Ska vi vinna mot ryssarna krävs det att vi spelar på topp, och tyvärr kom vi inte riktigt upp på den nivån som behövs.</p>
<p>Med Peter Kapetz är ändå glad för att klubben satsat på Europacupspelet.</p>
<p>- Det är bra för svenska lag att vara med i internationella sammanhang. Det är en god erfarenhet både för spelarna som individer och för oss som lag. Jag tror att vi kommer att ha nytta av det i det svenska ligaspelet, säger han.</p>
<p>Fyrisfjäderns målsättning för nästa säsongs SBL (Svenska Badmintonligan) är att försvara guldet. Det blir dock utan Mattias Borg som i Milano spelade sina sista matcher för Fyrisfjädern innan han drar vidare till tränarjobb i Kanada.</p>
<p>- Vi har dock ett antal nyförvärv på gång till klubben. Nyförvärv som vi hoppas kunna presentera ganska  snart, säger Peter Kapetz.</p>
<p><strong>Fyrisfjädern – Primorye Vladivostok 0-3</strong></p>
<p>MD Nico Ruponen/Amanda Högström – Vladimir Ivanov/Ekaterina Bolotova 15-21, 20-22.</p>
<p>HS Mattias Borg – Sergei Sirant 13-21, 14-21.</p>
<p>DS: Rebecca Kuhl – Olga Arkhangelskaya 11-21, 11-21.</p>
<p>Eftersom matchen då var avgjord spelades inte mixeddubbeln och damdubbeln.</p>
<p><a href="http://www.badmintoneurope.com/cms/default.aspx?clubid=4685&cmsid=239&pageid=5381&m=4743358">Läs mer om tävlingen här</a></p>
<p><a href="http://www.tournamentsoftware.com/sport/draws.aspx?id=B4E6AB00-0CE9-489C-9B8F-3F4DCFB8A178">Följ resultaten här</a></p>
<p><a href="http://badmintoneurope.com/cms/?&pageid=6502">Här hittar du en historisk översikt över Europacupen</a></p>
<p> </p>
  
  <div class="text-gray-400"> Publicerad: 2017-06-23</div>
  

    </main>

</body>

</html>