<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SGP-rankingen 09/10 klar</h1>
  <div class="mb-2 text-xl">Säsongens SGP-cirkel avslutades med Auras SGP helgen som gick. Totalt 12 tävlingar har ingått. Dock har endast varje spelares åtta bästa resultat fått räknas in.
  </div>
    <p>Grattis till vinnarna i Svenskt Grand Prix 2009-2010!</p>
<p><strong>Zhang Xi</strong>, Täby BMF - damsingel<br /><strong>Johan Björkholm</strong>, Västerås BMF – herrsingel<br /><strong>Jennie Carlsson</strong>, BMK Aura – damdubbel<br /><strong>Andy Hartono</strong>, Uppsala KFUM BMK – herrdubbel<br /><strong>Sanne Ekberg</strong>, Västra Frölunda BMK och <strong>Johan Kasperi</strong>, Täby BMF – mixeddubbel</p>
<p>Se hela SGP-listan <a href="http://iof1.idrottonline.se/link/858397f09ef949c786f48947d28fb99c.aspx" target="_blank">här</a></p>
<p> </p>
<p><strong>SGP-avslutningen</strong></p>
<p>Det blev spännande att se hur herrsingelkategorins 7 000 kr skulle fördelas när Johan Björkholm, som ledde inför sista deltävlingen, förlorade sin första match mot Mattias Borg. Närmast att utmana var Tony Kröjs. Han gick till semifinal enligt seedningen. För att passera Björkholm krävdes en vinst mot Mathias Wigardt. Det blev dock för tufft. Slutordningen blev 4 000 kr till Johan Björkholm på första plats. Tony fick trösta sig med 2 000 kr som god tvåa, medan klubbkompisen Andi Hartono, som inte deltog denna helg, slutade trea. Segraren i Malmö blev Gabriel Ulldahl, som på ett övertygande sätt vann alla sina matcher. </p>
<p>I damsingel var det klart redan innan start att slutsegrare skulle bli Täbys Zhang Xi och hon hade nu tagit semester. Striden om 2:a-3:e platserna stod mellan systrarna Jennie och Jessica Carlsson från Aura. Då Jessica inte ställde upp och Jennie svarade för några säkra segrar, blev det Jennie som lade beslag på andraplatsens 2 000 kr medan lillasystern tog hem tredje pris med 1 000 kr. Klassegrare blev dock Amelie Fangel från Danmark.<br /> <br />I herrdubbel var Andi Hartono klar segrare, så vem skulle komma närmast? Det nykomponerade paret Rickard Magnusson/Aditya Dwi Putra från Aura spelade inspirerat genom hela tävlingen och vann klassen! Rickard " still going strong" eller vad säger man? Segern innebar att Dwi Putra lade beslag på andraplatsen totalt och passerade därmed sin tidigare dubbelpartner och klubbkompis Jonathan Nordh, som tog hem tredjepriset. <br /> <br />I damdubbel var det magert med anmälningarna. Enbart nio par deltog. Även här blev det dansk klasseger genom Maria Thorberg/Thilde Ivarsson. I finalen slog de Jennie Carlsson/Sanne Ekberg. Dessa tjejer slogs om slutsegern. Jennie som hade en knapp ledning inför denna tävling behöll den och tog hem slutprispengarna på 2 500 kr. Sanne tog hem andraplatsen medan Amanda Högström, som inte var på plats i helgen, slutade trea.<br /> <br />I mixed har paret Johan Kasperi/Sanne Ekberg stått i en klass för sig. Slutseger i SGP:n och även vinst i Auras mixedklass. Andraplatserna på SGP-listan togs av Anastasia Kudinova respektive Joakim Andersson.<br /> <br /><strong>Elitklasskriterier inför nästa säsong</strong><br />För de som vill stå kvar i Elit-klassen till nästa säsong, är SGP-listan viktig. Om man i HS eller HD är på plats 1-40, i DS, DD eller MD är på plats 1-25 så är Elit-platsen inför hösten klar.</p>
<p>En plats på världsrankingen per 2010-07-01 garanterar också ny Elit-plats. Likaså om man är nyuppflyttad till Elit under säsongen 2009-10<br /></p>
  
  <div class="text-gray-400"> Publicerad: 2010-04-12</div>
  

    </main>

</body>

</html>