<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kom ihåg – sök pengar från Återstartstödet senast 30 september</h1>
  <div class="mb-2 text-xl">Ett stort antal föreningar och distrikt har redan inkommit med sin ansökan. Målbilden är tydlig: Badminton-Sverige tar alla chanser att få fart på verksamheten igen.– Det handlar om pengar direkt ut i verksamheten, säger Claes Johansson.
  </div>
    <p><em>Foto: Agata Rzepczyk, Digital Street.</em></p>
<p>15 månaders träda med inställda verksamheter är över, äntligen. Som en hjälp i återstarten har föreningar och distrikt möjlighet att söka bidrag för aktiviteter som ska locka barn, ungdomar och vuxna tillbaka till normalläget som var innan pandemin.<br /><br />Claes Johansson har i sin roll som förenings- och distriktsutvecklare sett ansökningarna trilla in i en strid ström sedan möjligheten öppnades den 20 augusti.<br />– Det här ska bidra till att få fart på hjulen igen. Det har varit bra tryck på ansökningarna, men ännu finns tid kvar att söka. Bra ansökningar beviljas medel, och det är inte först till kvarn som gäller.<br /><br />Exemplen på vad ansökningarna kan innehålla är många, men i mångt och mycket handlar det om olika initiativ och projekt kopplade till åter- och nyrekrytering.<br />– Ett par större föreningar har sökt pengar för att kunna deltidsanställa i syfte att nå ut till skolorna. Andra har sökt för prova-på aktiviteter, öppet hus, läger av olika slag, temakvällar med mera. Andra har sökt för utbildning eller för att subventionera anmälningsavgifter.<br /><br />Claes är medveten om det är ett intensivt skede av den nya säsongen, där den ordinarie verksamheten tar sin tid i anspråk.<br />– Men det är värt att tänka igenom hur en ansökan från Återstartstödet kan hjälpa verksamheten. Även små insatser kan göra skillnad när vi nu startar om och ska få fart på allt igen. Aktiviteterna kan innefatta barn, ungdomar, vuxna och paraspelare i alla funktioner och på alla nivåer. Även ledare, tränare, tekniska funktionärer och styrelseledamöter.<br /><br />Frågor kring det enkla ansökningsförfarandet kan ställas till Claes på <a href="mailto:claes.johansson@badminton.nu" data-auth="NotApplicable" data-linkindex="1">claes.johansson@badminton.nu</a> eller telefon 070–768 27 40.<br /><br />Är ni en förening som söker?<br />Ansökan sker via IdrottOnline, på samma sätt som vid projektansökningar för Ungdom och Utbildning.<br />Om ni inte har vana av IdrottOnline går det att göra en ansökan direkt till Svenska Badmintonförbundet <u><a href="http://iof1.idrottonline.se/globalassets/asvenska-badmintonforbundet/foreningsutveckling/2021_2022/foreningarnas-ansokan-aterstartsstod-v-210827.docx">här</a>.</u><br /><br />Är ni ett distrikt som söker?<br />Sök direkt via Svenska Badmintonförbundet <u><a href="http://iof1.idrottonline.se/globalassets/asvenska-badmintonforbundet/foreningsutveckling/2021_2022/foreningarnas-ansokan-aterstartsstod-v-210827.docx">här</a>.<br /><br /></u>Lycka till!</p>
  
  <div class="text-gray-400"> Publicerad: 2021-09-16</div>
  

    </main>

</body>

</html>