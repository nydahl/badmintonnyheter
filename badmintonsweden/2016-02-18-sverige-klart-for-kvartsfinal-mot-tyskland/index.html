<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Sverige klart för kvartsfinal mot Tyskland</h1>
  <div class="mb-2 text-xl">De svenska herrarna vann den sista gruppspelmatchen i Lag-EM i Kazan. Vinsten med 4-1 mot Skottland räckte till avancemang. I kvartsfinalen i morgon fredag väntar Tyskland. Matchen sänds kl 11 i webb-TV.
  </div>
    <p>Förutsättningen inför matchen mot Skottland var att Sverige behövde vinna med minst 4-1 för att kunna bli en av de två bästa grupptvåorna och därmed nå kvartsfinal. </p>
<p>Inför matchen var Sverige favorit i alla tre herrsinglarna, medan det troligen skulle vara jämnt i herrdubblarna.</p>
<p>Alla tre svenska herrsingelspelare - Henri Hurskainen, Mattias Borg och Jacob Nilsson - motsvarade förväntningarna och vann sina matcher med 2-0 i set.</p>
<p>- Alla tre gjorde bra prestationer. Henri klarade pressen att ge oss en god start i den första machen, Mattias spelade stabilt och på en hög nivå, och Jacob drog upp ett tempo som motståndaren inte alls hängde med i. Jag är nöjd med samtliga, säger förbundskaptenen Jonas Herrgårdh. </p>
<p>Sedan fick Nico Ruponen/Richard Eidestedt till spelet i första herrdubbel, och vann efter bra spel med 2-1 i set.</p>
<p>- Nico/Richard vann en jämn herrdubbel. De spelade upp sig under matchen och klarade av att ändra taktiken, så att de fick bättre möjlighet att vinna duellerna och poäng, säger Jonas.</p>
<p>Däremot förlorade Jonatan Nordh/Filip Myhrén sin dubbel.</p>
<p>- Jonatan/Filip fick en dålig start, men spelade upp sig. Vid ledning i andra set blev de tyvärr lite passiva och förlorade i två set.</p>
<p>Resultatet 4-1 betydde att Sverige blev en av de två bästa grupptvåorna och därmed klara för kvartsfinal. Motståndare blir Tyskland, som är seedade trea.</p>
<p>Matchen spelas kl 11.00 svensk tid, och sänds direkt i webb-TV.</p>
<p>I de tre andra kvartsfinalerna möts Danmark-Ryssland, Polen-England, och Ukraina-Frankrike.</p>
<p>- Det är en svår match, men möjligheterna finns. Vi kan helt klart spela jämnt mot dem i framför allt singlarna, medan dubblarna är lite svårare, säger Jonas Herrgårdh.</p>
<p>En sak som irriterade många lag och förbund under torsdagens avslutande och utdragna gruppspelsrunda var risken för "uppgjorda" matcher.</p>
<p>Tyvärr var det så att gruppettorna och grupptvåorna redan var utplacerade i lottningsschemat för kvartsfinalerna, vilket gjorde att det fanns risk för att lag kunde spela på resultat för att slippa vissa motståndarna som de anser sig ha svårt för.</p>
<p>- Svenska Badmintonförbundet kommer efter tävlingen att lämna in en skriftlig protest mot systemet på EM, med förslag att detta ska ändras till framtiden. Detta är ju ett liknande system som det var på OS 2012 i London, där det var uppenbart att det förekom matcher där lag inte ville vinna, för att få en bättre ”position” i slutspelet, säger Jonas Herrgårdh.</p>
<p> </p>
<p>Länk till lottning och resultat: <a href="http://bwf.tournamentsoftware.com/sport/matches.aspx?id=72D3748F-AFC7-4581-AC7F-4E601EC3939D">EM</a></p>
<p>Länk till information: <a href="http://events.badmintoneurope.com/cms/?cmsid=340&pageid=5803">Information</a></p>
<p>Lag-EM-matcherna direktsänds på webb-TV.</p>
<p><a href="https://www.youtube.com/user/BadmintonEuropeConf/videos?view=2&flow=grid" target="_blank">Här är länken till webb-TV-sändningen.</a></p>
  
  <div class="text-gray-400"> Publicerad: 2016-02-18</div>
  

    </main>

</body>

</html>