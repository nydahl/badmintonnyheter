<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kom ihåg - ansök om LOK-stöd senast 25 februari</h1>
  <div class="mb-2 text-xl">LOK-stöd kan sökas av alla föreningar som är medlem i Svenska Badmintonförbundet och som bedriver verksamhet för deltagare i åldern 7–25 år. Sista datum att söka LOK-stöd för hösten är 25 februari.
  </div>
    <p><span style="font-size: 10pt;">Förkortningen LOK står för statligt lokalt aktivitetsstöd, och avser att stödja idrottslig föreningsverksamhet för barn och ungdomar mellan 7 och 25 år (för funktionsnedsatta deltagare finns ingen övre åldersgräns). Regeringen har enligt förordningen om statsbidrag (1999: 1177) överlämnat uppgiften att pröva frågor om fördelning av statsbidrag till idrottsverksamhet till Riksidrottsförbundet.</span></p>
<h2><span style="font-size: 10pt;">Info med anledning av corona</span></h2>
<p><span style="font-size: 10pt;">Tills vidare ska idrottsföreningar registrera genomförda aktiviteter som vanligt, alltså registrera de deltagare som faktiskt var med. <strong>LOK-stödsansökan för våren 2021 ska endast innefatta de faktiskt genomförda aktiviteterna.</strong></span></p>
<p><span style="font-size: 10pt;">Riksidrottsförbundets ambition är att det inte ska göra skillnad om föreningen, på grund av corona, beslutat att göra uppehåll i verksamheten eller haft möjlighet att fortsätta. En extra fyllnadsutbetalning för våren 2020 gjordes i december 2020. På samma sätt kommer fyllnadsutbetalningar även att göras för hösten 2020 och för våren 2021.</span></p>
<h2><span style="font-size: 10pt;">Ansök om LOK-stöd</span></h2>
<p><span style="font-size: 10pt;">Här nedan hittar du information om vad som krävs för att kunna söka LOK-stöd, hur ansökningsprocessen går till och vem som är behörig att skicka in ansökan.</span></p>
<h3><span style="font-size: 10pt;">Ansök i IdrottOnline</span></h3>
<p><span style="font-size: 10pt;">Ansökan görs på föreningens IdrottOnline-sida. I och med att samtliga aktiviteter måste närvaroregistreras digitalt så förs föreningens siffror över till ansökan automatiskt – det enda man då behöver göra är att öppna ansökan och skicka in den. Viktigt att tänka på är att föreningen alltså måste gå in och öppna själva LOK-stödsansökan och skicka in den, även när man har närvaroregistrerat digitalt.</span></p>
<h3><span style="font-size: 10pt;">Behörighet att skicka in ansökan</span></h3>
<p><span style="font-size: 10pt;">De som kan skicka in ansökan för din förenings räkning är ordförande, kassör och/eller LOK-stödsansvarig firmatecknare. Personen måste finnas upplagd i medlemsregistret på föreningens IdrottOnline-sida med någon av dessa roller (ordförande, kassör eller LOK-stödsansvarig).</span></p>
<p><span style="font-size: 10pt;"><a href="https://idrottonline.se/Funktioner/LOKrapportering/" target="_blank" title="Sida IdrottOnline LOK-stöd" rel="noopener">Mer om de olika behörigheterna för LOK-stödet kan du läsa här</a></span></p>
<h3><span style="font-size: 10pt;">Sista ansökningsdag</span></h3>
<p><span style="font-size: 10pt;"><strong>Ansökan för hösten:</strong> senast 25 februari<br /><strong>Ansökan för våren:</strong> senast 25 augusti<br /></span></p>
<p><span style="font-size: 10pt;">Enligt LOK-stödsföreskrifterna §8 riskerar en förening att ansökan avslås om den inkommer för sent.</span></p>
<p><span style="font-size: 10pt;">Observera att sista ansökningsdag gäller för både ansökan och eventuell tilläggsansökan. Däremot går det bra att göra en tilläggsansökan under förutsättning att både den och huvudansökan är inskickade senast den 25 februari/25 augusti.</span></p>
<p><span style="font-size: 10pt;">För ansökningar som inkommer efter sista ansökningsdag görs ett avdrag enligt följande:</span></p>
<ul>
<li><span style="font-size: 10pt;">Ansökan som inkommer 26 augusti–1 september respektive 26 februari–1 mars reduceras med 25 procent.</span></li>
<li><span style="font-size: 10pt;">Ansökan som inkommer 2 september–15 september respektive 2 mars–15 mars reduceras med 50 procent.</span></li>
<li><span style="font-size: 10pt;">Ansökan som inkommer 16 september–30 september respektive 16 mars–31 mars reduceras med 75 procent.</span></li>
<li><span style="font-size: 10pt;">Ansökan som inkommer 1 oktober–15 december respektive 1 april–15 juni ska avslås.</span></li>
</ul>
<p><span style="font-size: 10pt;">Observera även att ansökningar som inkommer efter den 15 december respektive den 15 juni då perioderna stängts kommer att avvisas.</span></p>
<p><span style="font-size: 10pt;">Tänk också på att ju tidigare man skickar in sin ansökan, desto större chans har föreningen att få utbetalning av LOK-stöd redan i den första utbetalningen som sker en vecka efter sista ansökningsdag.</span></p>
<h2><span style="font-size: 10pt;">Utbetalning av LOK-stöd</span></h2>
<p><span style="font-size: 10pt;">LOK-stödet för år 2021 (aktiviteter bedrivna från och med 2021-01-01):</span></p>
<ul>
<li><span style="font-size: 10pt;">Ledarstöd 21 kr</span></li>
<li><span style="font-size: 10pt;">Extra ledarstöd 5 kr</span></li>
<li><span style="font-size: 10pt;">Deltagarstöd 7 kr</span></li>
</ul>
<p><span style="font-size: 10pt;">Utbetalning kan endast göras till din förenings eget plus- eller bankgiro. Det kan inte vara ett plus- eller bankgiro till en person, sektion eller kommun. Utbetalning kan inte heller göras till vanligt konto. Riksidrottsförbundet kontrollerar att angivet giro står tecknat i föreningens namn så som det anges i vårt föreningsregister (namnet i detta är det namn under vilket föreningen har blivit antagen som medlem i respektive specialidrottsförbund).</span></p>
<h3><span style="font-size: 10pt;">När görs utbetalning?</span></h3>
<p><span style="font-size: 10pt;">Utbetalning av LOK-stöd sker alltid med start veckan efter sista ansökningsdag. Därefter sker sedan utbetalningar varje vecka allt eftersom ansökningarna godkänns.</span></p>
<h3><span style="font-size: 10pt;">Fyllnadsutbetalning</span></h3>
<p><span style="font-size: 10pt;">Om det, när LOK-stödsåret är avslutat, finns pengar kvar i potten så gör Riksidrottsförbundet en fyllnadsutbetalning. De återstående medlen fördelas då till samtliga föreningar som sökt LOK-stöd under året.</span></p>
<p><span style="font-size: 10pt;">Fyllnadsutbetalning är aldrig garanterad, utan görs endast de år då det blivit medel kvar i LOK-stödspotten efter att samtliga ansökningar för året hanterats och det ordinarie LOK-stödet har fördelats.</span></p>
<h3><span style="font-size: 10pt;">Utbetalning till föreningar uttagna för kontroll</span></h3>
<p><span style="font-size: 10pt;">Om din förenings LOK-stödsansökan har tagits ut för kontroll sker eventuell utbetalning först när kontrollärendet är slutfört. I den händelse att föreningen överklagar LOK-stödsgruppens beslut sker eventuell utbetalning först efter LOK-stödsnämndens avgörande.</span></p>
<p><span style="font-size: 10pt;"><a href="https://www.rf.se/bidragochstod/Bidrag/lok-stod/" title="Sida Tilldelat LOK-stöd">Här hittar du statistik och utbetalningar om LOK-stödet</a><br /><br />Vid frågor, vänd dig till föreningsutvecklare <a href="mailto:claes.johansson@badminton.nu">Claes Johansson</a>.</span></p>
  
  <div class="text-gray-400"> Publicerad: 2021-08-16</div>
  

    </main>

</body>

</html>