<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Ett slag för nya tränarutbildningen</h1>
  <div class="mb-2 text-xl">I januari sjösattes den nya utbildningen av badmintontränare i Sverige. Nu vill Maria Nilsson och Eric Fransson slå ytterligare ett slag för utbildningen.- Vi behöver få ut mer information om vilka stora fördelar det nya utbildningsprogrammet ger, säger de.
  </div>
    <p><em>Bilden ovan: Maria Nilsson och Eric Fransson vill få fler att gå det nya utbildningsprogrammet för tränare.</em></p>
<p><em><br /></em></p>
<p>Badminton Swedens Utbildningsgrupp införde det nya utbildningsprogrammet för tränare för elva månader sedan – efter ett omfattande projektarbete under mer än ett års tid. En stor del av utredningsarbetet gjordes av föreningsutvecklarna Maria Nilsson och Eric Fransson, som också är utbildade kursinstruktörer i det nya systemet.</p>
<p><strong>Hur har det första året gått?</strong></p>
<p>- I grunden är vi nöjda. Vi har kommit igång med utbildningarna i Block 1, och vi börjar se en breddad målgrupp. Både tränare, aktiva, styrelseledamöter och föräldrar kommer på kurserna, och det är verkligen glädjande, berättar Eric.</p>
<p>- Vi har också gjort utbildningarna mer tillgängliga. Vi förlägger dem ute i distrikten och hos föreningar. Det gör att fler kan delta. Vi har även fått mycket god respons från deltagarna, säger Maria.</p>
<p>Men ändå är de båda inte alldeles nöjda. De tycker inte att de riktigt har nått ut med information om det nya utbildningsprogrammet, vad som är det viktigast med kurserna, och hur och varför de skiljer sig från det tidigare systemet.</p>
<p>Nationellt har heller inte tillräckligt många utbildningar genomförts. Vilket mycket beror på att det i dag inte finns så många instruktörer som kan leda kurserna.</p>
<p>Men nya kursinstruktörer är på gång att utbildas. Åtta nya i januari, och sedan ytterligare en omgång i vår. Ett skriftligt utbildningsmaterial för Block 1 är också på gång.</p>
<p>Den nya utbildningsprogrammet är mycket mer omfattande än det tidigare systemet. Bara Block 1:s tre delar A, B och C, plus SISU:s allmänna Plattform för tränare och GTU 1 (Grundtränarutbildning 1) är på 56 timmar.</p>
<p>- Men det viktigaste är att vi tänker och utbildar på ett annat sätt. Vi tar utgångspunkt i pedagogik och hur vi leder aktiva till utveckling. Våra tränare ska först och främst bli bättre på att lära ut och kvalitetssäkra en god miljö. Det är de viktigaste kompetenserna för en tränare, säger Eric.</p>
<p>- Styrkan i det nya utbildningsprogrammet är inte att vi lär ut ny revolutionerande badmintonteknik, utan att vi ser till helheten på ett annat sätt än tidigare. Pedagogik, ledarskap, värderingar, teknik…</p>
<p>Samtidigt är Eric och Maria väl medvetna om att det nya utbildningssystemet är långt ifrån fulländat. Varje kurs måste testas i verkligheten. Därför är det viktigt att många personer kommer in i systemet, och att tränarna tar sig vidare till Block 2, 3 och Elit. Och att många även går de frivilliga tillvalskurser som finns.</p>
<p>- Innehållet i kurserna måste utvärderas kontinuerligt och justeras så att det blir bättre, säger Maria. Däremot önskar vi att själva strukturen kommer att fungera över lång tid.</p>
<p><strong>En del kritik har kommit mot att ni vill att även de som har utbildats i det gamla systemet ska in i det nya, och redan från Block 1. Varför vill ni det?</strong></p>
<p>- Vi ser Block 1 som en grund för hur vi bygger det hela vidare. Det är en personlig lärande process utifrån grundläggande värderingar som påbörjas hos deltagarna i Block 1. Den processen behöver samtliga ta till sig för att vidare kunna tillämpa nya kunskaper på ett bra sätt. Sedan händer det så mycket nytt hela tiden, det kommer ny forskning och nya metoder, vilket vi vill att även befintliga tränarna ska ta del av, säger Maria.</p>
<p>- Sedan funderar vi naturligtvis över kritiken och diskuterar om vi kan ha en större flexibilitet framöver. Bland annat kanske vi ska ha någon typ av konverteringskurs som de rutinerade tränarna kan gå i stället för alla kurserna i blocken. I grunden hoppas vi ändå att alla vår tränare ser det nya systemet som en god möjlighet att höja sin kompetens ytterligare, säger Eric.</p>
<p>Maria och Eric menar att de nya tränarkurserna kan betyda mer än att bara ge utbildning åt tränare och ledare. De anser att de klubbar som satsar på utbildning även vinner mycket annat.</p>
<p>- Utbildningar är samlingspunkter som skapar samstämmighet och ökar kvaliteten i hela verksamheten. Vi märker det i klubbar som satsar rejält på utbildning och utveckling. Som Lugi, Carlskrona, Pärlan i Västervik, för att nämna några, säger Maria.</p>
<p>- Det är oerhört viktigt att klubbarna prioriterar utbildning. Liksom förbundet och distrikten. Utbildning är en av nycklarna för att nå vårt gemensamma mål ”dubbelt så stora, dubbelt så bra”.</p>
<p>Maria och Eric är angelägna att framhålla att de gärna tar emot synpunkter och svarar på frågor gällande utbildningsprogrammet. Så hör gärna av er till dem.</p>
<p>Framöver kommer också informationen på hemsidan om det nya utbildningsprogrammet för tränare att omarbetas och tydliggöras. Materialet finns under fliken Utbildning här på sajten.</p>
<p>Du kan också ta chansen direkt här och ge dina synpunkter nedan i kommentarsfältet:</p>
<p><em>Hur viktigt är det att kontinuerligt utbilda våra tränare?</em></p>
<p><em>Har ni synpunkter på det nya utbildningsprogrammet?</em></p>
<p><em>Har ni frågor om hur strukturen fungerar?</em></p>
  
  <div class="text-gray-400"> Publicerad: 2015-12-07</div>
  

    </main>

</body>

</html>