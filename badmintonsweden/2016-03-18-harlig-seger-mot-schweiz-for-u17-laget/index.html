<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Härlig seger mot Schweiz för U17-laget</h1>
  <div class="mb-2 text-xl">Sveriges U17-lag säkrade på fredagen att matchen mot Holland lördag förmiddag blir en ren gruppfinal i U17-EM i Lubin, Polen. Resan dit var dock inte problemfri. Lagmatchen inleddes med den på förhand tuffaste matchen, mixeddubbel.
  </div>
    <p>Mixeddubbel spelades av Tilda Sjöö och Carl Harrbacka och blev en riktig rysare. Svenskarna förlorade första set med 19-21 efter stundtals lite passivt spel. Därefter kom de igen och tog kommande i andra som de vann med 21-16. I tredje var det helt jämt upp till 11-11 men efter några enkla misstag från svenskarna fick det schweiziska paret en ledning de aldrig släppte och setet slutade 18-21. Det var stundtals riktigt bra spel men en tung start för Sverige, 0-1.</p>
<p>Oskar Svensson gick sedan in i herrsingeln och trots en bra start tappade han i andra halvan av första set och var under 17-19. Här fick Oskar ett domslut med sig som blev helt matchavgörande. Schweizaren tyckte Oskars smash var ute och kunde inte riktigt acceptera domslutet. Oskar fick bollen och vann sedan tre snabba för setvinst 21-19. Sedan fick Oskar fin fart på spelet och kunde defilera hem andra set med 21-13 efter riktigt bra spel i högt tempo.</p>
<p>Ella Söderström tog vid och gjorde processen snabb, kort och effektiv i damsingeln. Hon vann ohotad i två raka set med 21-12, 21-7. Ella ser lugn ut, spelar smart i bra tempo och ser ut att vara full av självförtroende inför kommande matcher i tävlingen.</p>
<p> Herrdubbeln med Carl Harrbacka och debuterande Adam Gozzi stängde sedan matchen till Sveriges fördel. Adam och Calle spelade inte på toppen av sin förmåga med var stabila i de avgörande lägena. Till slut kunde Adam och Calle relativt ohotade vinna med 21-17, 21-15. 3-1 till Sverige och gruppfinalplatsen var säkrad.</p>
<p>Adam själv var nöjd med att debuten var avklarad.</p>
<p>- Det var kul, det är ett fint arrangemang. Man känner att det är på allvar. Det är lite svårt att hitta bollträffen i bakplan men det hoppas jag blir bättre efter några matcher i hallen. Nerverna fanns naturligtvis där men det gick bra att kontrollera dem, säger han.</p>
<p> I damdubbeln fick Amanda Lagehäll göra sin debut. Amanda spelade dubbeln tillsammans med Tilda Sjöö. Efter ett trevande första set som förlorades med 11-21 kunde Tilda och Amanda börja spela ut och vann de resterande två seten efter fint spel med komfortabla 21-14, 21-13.</p>
<p>Får en pratstund med FK Erik Bojesson som är mycket nöjd med resultatet och vinsten. Erik tycker det finns några spelare som kan få ut lite mer av sitt spel men att alla kämpar bra och att alla nu är inne i tävlingen på ett bra sätt.</p>
<p>- Kan säkert ha varit lite nerver för vissa när vi nu var favoriter och mötte ett bra lag. Nu hoppas vi det släpper till i morgon till gruppfinalen mot Holland, en match som på pappret kan gå hur som helst, säger han.</p>
<p>Erik Bojesson tycker att framförallt damdubbeln gör en stark insats.</p>
<p>- Efter en mycket tuff inledning tar Tilda och Amanda tag i spelet och spelar hem matchen relativt enkelt. Det var starkt gjort, avslutar Erik.</p>
<p> Inför morgondagens gruppfinal tror Erik på en riktig holmgång.</p>
<p>- Holland är riktigt bra i de flesta av kategorierna och har alltid ett bra lag. Vi är seedade att vinna men matchen känns på förhand helt jämn, säger han.</p>
<p>Adam Gozzi gissar utgången och avslutar självsäkert med att Sverige vinner, med minst 3-2.</p>
<p>Kl 10.00 i morgon lördag förmiddag bör Vinterstudion i SVT få hård konkurrens av alla badmintonälskare som borde följa matchen i Lubin.</p>
<div class="PageBodyDiv">
<div>
<div>
<p>Här är länken till matcher och resultat i lagtävlingen:</p>
<p><a href="http://bwf.tournamentsoftware.com/sport/teammatches.aspx?id=65F21B02-2780-41F5-98DB-ABDFF7F8A673&tid=28">http://bwf.tournamentsoftware.com/sport/teammatches.aspx?id=65F21B02-2780-41F5-98DB-ABDFF7F8A673&tid=28</a></p>
</div>
</div>
</div>
<dl id="PageFooterDiv"></dl>
<p>Flera lagmatcher, som Sveriges vinstmatch i dag torsdag mot Schweiz, sänds på webb-TV. Dock verkar det inte som om Sveriges match mot Holland i morgon lördag direktsänds.</p>
<p><a target="_blank" href="https://www.youtube.com/watch?v=FYTbBmP0amQ"> Här är dock länken till den match som direktsänds.</a></p>
  
  <div class="text-gray-400"> Publicerad: 2016-03-18</div>
  

    </main>

</body>

</html>