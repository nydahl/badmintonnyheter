<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">U17-EM över för svensk del</h1>
  <div class="mb-2 text-xl">Förbundskaptenerna ger sin bild av mästerskapet
  </div>
    <p>Calle Harrbacka/Tilda Sjöö spelade en igår en väldigt tajt semifinal mot det bästa engelska paret som de förlorade mot i Swiss Junior tidigare i höstas. Britterna spelade även denna gång väldigt disciplinerad och en klassiskt skolad mixed men Calle/Tilda var mycket närmre än senast och hade grepp om matchen i 3e set. Tyvärr lyckades britterna med osannolikt många nätrullare på returerna så att vi fick aldrig riktigt det momentum vi behövde och i slutet tappade vi också tyvärr några välspelade poäng. Likväl en bra turnering av Calle/Tilda som växt mycket som mixedpar under säsongen och sånär kniper en medalj på EM.<br /><br />Calle Harrbacka/Adam Gozzi mötte det bästa franska paret i kvartsfinal och fick<br />en väldigt tuff match. Våra killar håller en mycket hög europeisk nivå men<br />fransmännen visade upp ett spel som troligtvis räcker till EM-guld idag<br />långfredag. Tempot var helt enkelt för högt och killarna lyckades jämna ut<br />matchen genom att ta en del motiverade risker, men fransmännen var för bra och<br />det är inte mycket att säga om förutom att fortsätta träna och göra det dagliga<br />jobbet för att försöka nå samma nivå.<br /><br />Allmän reflektion från EM är annars att vi som nation håller en väldigt hög<br />nivå och har ett lag som absolut kan spela semifinal på EM. Laget sluter<br />dessutom upp för varandra på ett fantastiskt sätt och vi bör ha haft EM:s mest<br />högljudda hejaklack. <br /><br />I det individuella spelet får vi tyvärr väldigt tuffa lottningar överlag.<br />Herrsinglarna går samtliga på seedade spelare i första omgången (bl.a. de<br />första- och andraseedade spelarna), Olivia går också på en tuff seedad spelare<br />i första omgången, och vår för tillfället kanske starkaste uppställning -<br />Calle/Adam i herrdubbel - åker på ett franskt par, som borde varit toppseedat,<br />redan i kvarten. Utöver detta bör även nämnas att våra två mest internationellt<br />meriterade damsinglar, Ashwathi Pillai och Ella Söderström, tyvärr aldrig kom<br />till start pga av skada respektive sjukdom. Med lite mer medvind för någon av<br />våra starkaste uppställningar finns medaljer helt klart inom räckhåll även i<br />dessa sammanhang!</p>
  
  <div class="text-gray-400"> Publicerad: 2016-03-25</div>
  

    </main>

</body>

</html>