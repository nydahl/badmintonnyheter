<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Högt tempo när unga talanger tränade på Eurocenter</h1>
  <div class="mb-2 text-xl">Musiken pumpar ur högtalarna och på banorna ligger ett snötäcke av fjäderbollar.  Tempot och energin är på topp när spelarna på Eurocenter kör tuff mångbollsträning.
  </div>
    <p><em>Bild: Ludwig Axelsson smashar mot Jessica Silvennoinen och Clara Nistad.</em></p>
<p>Det är näst sista passet för ett antal U19-spelare från Stockholmsområdet som tagit chansen att träna vid <a href="http://iof1.idrottonline.se/IdrottOnlineForbund/Badminton/svenskabadmintonforbundet/Elitochlandslag/Eurocenter/">Eurocenter i Uppsala</a> måndag till torsdag. </p>
<p>Förutom bra sparring med varandra får deltagarna möjlighet att under flera dagar träna med de svenska landslagsspelarna på Eurocenter. Ledare under veckan är Tim Foo och Andi Tandaputra.</p>
<p>På programmet står både badmintonträning och fysträning. Efter passet när spelarna sitter på golvet och pustar ut får vi en pratstund med Jessica Silvennoinen, som deltagit hela veckan.</p>
<p><span>– </span>Det har varit jättebra träning. Flera av de bästa dubbelspelarna i Sverige har varit med och det blir väldigt bra tempo och sparring, säger hon.</p>
<p>Jessica som är född 2003 berättar att hon varit med på både singel- och dubbelträning under veckan.</p>
<p><span>– </span>Jag tycker det är kul att kombinera. Det har gått bra i båda och jag har ännu inte inriktat mig på någon av kategorierna.</p>
<p>Till hösten börjar Jessica andra året på <a href="https://www.tibble.nu/campus-taby/utbildningar/niu/badminton/">NIU-Tibble</a>. Här kan hon kombinera gymnasiestudier med badmintonträning både i Täby och i sin hemmaklubb Kista BMK.  </p>
<p><span>– </span>Det blir vanligtvis två pass om dagen utom på lördagar då det är vila. Jag tränar en kombination av badminton, fysträning och styrka på gym.<br /><br /></p>
<p><img alt="" src="http://iof1.idrottonline.se/globalassets/asvenska-badmintonforbundet/dscf5296.jpg?w=4789&h=3192" height="3192" width="4789" /></p>
<p><br />Hennes framsteg på badmintonbanan uppmärksammades under förra året av Sveriges Olympiska Kommitté (SOK) som erbjöd henne en plats i deras stödprogram för unga idrottstalanger, det så kallade <a href="https://www.badminton.nu/Landslag/Ungdomslandslag/Talang2022/">Talang 2022</a>.</p>
<p>Det professionella stödet från SOK har varit mycket positivt för hennes badmintonsatsning.  </p>
<p><span>– </span>SOK har hjälp mig jättemycket med fysprogram och gymövningar så att jag kan bygga upp muskler på rätt sätt. De har också hjälp mig med den skada jag haft (hopparknä) och det har blivit mycket bättre.</p>
<p>För Jessica har vårens tävlingsuppehåll inneburit att hon kunnat fokusera ännu mer på träning och skaderehabilitering.   </p>
<p>– Tävlingsuppehållet har varit bra för mig då jag kunnat vila och inte stressa igång med tävlingar. Samtidigt har jag haft möjlighet att träna mer än vanligt, bland annat mer teknikträning.</p>
<p>Hur tävlingssäsongen 2020/2021 kommer se ut är fortfarande skrivet i stjärnorna. Coronaläget i Sverige och andra länder gör att ingen egentligen kan säga när säsongen kommer igång och vilka tävlingar som kommer att genomföras.</p>
<p>Men Jessica har i alla fall klart för sig vad hon främst ser fram emot och hoppas på i tävlingsväg.</p>
<p><span>– </span>Det är framförallt Junior-EM i Finland och Junior-VM på Nya Zealand. De tävlingarna hade varit kul att spela.    </p>
<p><img alt="" src="http://iof1.idrottonline.se/globalassets/asvenska-badmintonforbundet/dscf5301.jpg?w=4690&h=3127" height="3127" width="4690" /></p>
<p><em>Bild : Jessica Silvennoinen  Foto: Johan Lundberg</em></p>
<hr />
<p>Deltagare under träningsdagarna förutom Jessica Silvennoinen var Julia Tuvesson, Elin Boman, Lovisa Neuber, Miranda Johansson, Ludwig Axelsson, Simon Sandin, Emil Söderdahl och Albin Nilsson.</p>
<p>De Eurocenterspelare som deltog under veckan var Moa Sjöö, Tilda Sjöö, Clara Nistad, Klara Johansson, Melker Z Bexell, Cecilia Wang och Rebecca Kuhl.</p>
  
  <div class="text-gray-400"> Publicerad: 2020-07-10</div>
  

    </main>

</body>

</html>