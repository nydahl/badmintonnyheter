<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Edith förlorade kvartsfinalen i U17-EM</h1>
  <div class="mb-2 text-xl">Det blev ingen medalj för Edith Urell i U17-EM. Hon förlorade kvartsfinalen efter en tuff tresetare. –  Jag är väldigt besviken. Spelet blev alldeles för stressigt, säger hon.
  </div>
    <p><em>Bilden ovan: Edith Urell förlorade kvartsfinalen i U17-EM.</em></p>
<p>När det på fredagen var dags för kvartsfinaler i U17-EM i polska Gniezno återstod ett svenskhopp, Edith Urell i damsingel. Men där tog det stopp. Edith förlorade mot hemmaspelaren Joanna Podedworny med 17-21, 21-12, 18-21 i en svängig match.</p>
<p>Polskan, som var seedad fyra snäppet före Edith som var seedad femma, fick en bra start i första set. Efter ledning med 11-8 gick Podedworny upp till 18-13 innan Edith kämpade sig tillbaka och var så nära som 17-18. Men sedan rann Podedworny ifrån till setvinst.</p>
<p>I andra spelade Edith klart bättre och vann relativt enkelt med 21-12. Men i tredje hade polskan greppet i princip hela tiden och även om Edith var uppe i 16-18 räckte det inte. Podworny avgjorde på sin tredje matchboll</p>
<p>– Jag spelade inte alls så bra som jag hade hoppats på. Min gameplan var att undvika flackt spel för där är Podedworny stark. Jag skulle också se till att ha bra längd och höjd på bollarna. Det lyckades jag inte med varken i första eller tredje set, berättar Edith.</p>
<p>– Det blev en nervös match. I andra set var jag dock lugnare och kunde då också spela mitt spel. Men i tredje blev återigen spelet alldeles för stressigt.</p>
<p>Douglas Lidman, förbundskapten för U17-landslaget, håller med Edith i hennes analys.</p>
<p>– Hon var lite nervös och spänd, och det påverkade hennes spel, säger Douglas.</p>
<p>Trots förlusten är Edith ändå hyfsat nöjd med turneringen som helhet.</p>
<p>– Jag har gjort ett OK EM, även om jag är enormt besviken över att förlora kvarten. I lagspelet tog jag några fina singelvinster och de första tre omgångarnas spel i den individuella turneringen var också bra, säger Edith.</p>
<p><strong>Vad tycker då Douglas Lidman om den svenska insatsen som helhet?</strong></p>
<p>– Klart godkänt, jag är nöjd de prestationer som spelarna har gjort här. De har spelat bra, även om några resultat inte var optimala, säger han.</p>
<p><strong>Vad krävs då för att spelarna ska bli än bättre?</strong></p>
<p>– Jag tycker det är viktigt att vi fortsätter arbeta med attityd och hur vi styr och ställer på banan. Den mentala biten tror jag betyder 50 procent för utgången av matcherna. Vi får till exempel inte sjunka ihop när vi möter bättre rankade motståndare utan vi måste våga ta för oss ordentligt, säger Douglas. </p>
<p>Här hittar du hela lottningen och resultaten: <a href="https://bwf.tournamentsoftware.com/sport/matches.aspx?id=ABF3296A-B47C-4DF2-8C9B-DD5585FC0EEC">EMINDU17</a> </p>
<p>Det går att se matcherna via <a href="https://www.youtube.com/user/BadmintonEuropeConf">Badminton Europes kanal på YouTube</a>.</p>
<p>Den svenska truppen i U17-EM: Ida Melkerhed (Bergsåker), Jessica Silvennoinen (Kista), Julia Tuvesson (Täby), Edith Urell (Fyrisfjädern), Ludwig Axelsson (Täby), Alvin Palm (Skogås), Simon Sandin (Skogås) och Emil Söderdahl (Täby).</p>
<p>Tränare/ledare på plats: Douglas Lidman, Förbundskapten U17, Ville Lång, förbundstränare, Jonas Herrgårdh, Sportchef.</p>
<p> </p>
  
  <div class="text-gray-400"> Publicerad: 2019-09-06</div>
  

    </main>

</body>

</html>