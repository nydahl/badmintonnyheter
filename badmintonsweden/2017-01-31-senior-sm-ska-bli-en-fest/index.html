<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Senior-SM ska bli en fest!</h1>
  <div class="mb-2 text-xl">Årets Senior-SM lovar att bli spännande. Alla landslagsstjärnor är på plats, liksom många unga spelare som vill utmana dem. Och arrangören Täby Badminton satsar rejält på att göra SM till en riktig badmintonfest.
  </div>
    <p>Senior-SM spelas den 3-5 februari i Täby RacketCenter. På fredag är det kvalspel. Huvudtävlingen startar på lördag, och i alla klasser spelas det då fram till och med kvartsfinaler. På söndag går semifinaler och finaler.</p>
<p>Hela den svenska eliten är på plats. Arrangörsklubben hoppas förstås att det egna paret Clara Nistad/Emma Wengberg (Bilden ovan. Foto: Patrik Claesson) ska motsvara förväntningarna och seedningen och vinna damdubbel. Clara/Emma kommer också med en fin vinst i Swedish International i bagaget.</p>
<p>De utmanas främst av Emma Karlsson, Älmhult/Johanna Magnusson, Aura, som nyligen blev uttagna till seniorlandslagstruppen.</p>
<p>Uppsalaklubben Fyrisfjädern har förstås ett antal starka namn på plats: Henri Hurskainen i herrsingel, Richard Eidestedt/Nico Ruponen i herrdubbel, och Nico Ruponen/Amanda Högström i mixeddubbel. Alla är förstaseedade i sina respektive kategorier.</p>
<p>I herrsingel blir det också intressant att se vad de två senaste årens mästare Gabriel Ulldahl, Askim, kan göra. Är han lika bra som 2015 och 2016, då han dominerade herrsingeln med offensivt och tempostarkt spel?</p>
<p>Den på förhand mest öppna kategorin är damsingel. Emma Karlsson är förstaseedad, men här finns många andra duktiga yngre spelare på väg uppåt. Som Rebecca Kuhl (Fyrisfjädern), Lovisa Johanson (Aura), Ashwathi Pillai (Täby) och Frida Lindström (Västra Frölunda).</p>
<p> För arrangörsklubben Täby Badminton är det bråda dagar. Det är mycket som ska fixas. Lysrör ska bytas, en restaurangdel byggs upp, webbkameror sätts på plats, och allt med sekretariat, domare och linjedomare ska organiseras.</p>
<p>- Totalt arbetar ett hundratal personer i klubben med arrangemanget, säger Täbys klubbdirektör Kent Kotte, som också är tävlingsledare tillsammans med Nina Jäntti.</p>
<p>Täby tar även till lite annorlunda grepp för att göra Senior-SM till en extra festlig tillställning, Till exempel har man bjudit in Täbys alla mästare genom tiderna, men också före detta tränare och ledare.</p>
<p>Så på läktaren under de här dagarna kommer det att vara många kända badmintonprofiler. Som Christine Gandrup, som tagit både silver- och bronsmedalj i damdubbel i VM och otaliga medaljer i EM, och Peter Axelsson, bronsmedaljör i herrdubbel i VM, och silver- och bronsmedaljör i herrdubbel i EM.</p>
<p>Till Täby kommer också tränare och ledare som Lalle Solugub, Anders Mårtensson, Hans Sörensen och många fler.</p>
<p>- Det blir extra roligt med såna här personer på läktaren. De behövs i svensk badminton med sitt enorma kunnande, säger Kent Kotte.</p>
<p>Det Täby också bidrar med till arrangemanget är en stor mängd domare.</p>
<p>- Vi har satsat rejält på domarutbildningar de senaste åren, berättar Kent.</p>
<p>Glädjande nog är redan hälften av alla åskådarplatser i hallen förbokade. Det blir också webb-TV-sändning från tävlingen. Som tittare kan du välja vilken bana och match du vill följa.</p>
<p>Matcherna kommer att kommenteras av en mycket badmintonkunnig kvartett: Peter Axelsson, Claes-Peter Erliksson, Alexander Böök och Claes Johansson.</p>
<p>Här hittar du länkarna till webb-sändningen. <a href="http://www.seniorsm.tk/live.html" target="_blank">Du kan antingen gå in här.</a></p>
<p><a href="https://www.youtube.com/watch?v=KZ5nDSjCfOE&feature=youtu.be&list=PLNn8EhpZjyR8hpU-6knP7O259WDgcENSZ" target="_blank">Eller här via youtube.</a></p>
<p>Vill du ta del av alla seedningar, lottningar och följa resultaten? <a href="http://badmintonsweden.tournamentsoftware.com/sport/tournament.aspx?id=2EA48B12-1E91-42E1-B404-F90C34893AB2" target="_blank">Allt detta hittar du här.</a></p>
<p><a href="http://www.seniorsm.tk/" target="_blank">Och här är länken till Täby Badmintons Senior-SM-sajt.</a></p>
<p> </p>
  
  <div class="text-gray-400"> Publicerad: 2017-01-31</div>
  

    </main>

</body>

</html>