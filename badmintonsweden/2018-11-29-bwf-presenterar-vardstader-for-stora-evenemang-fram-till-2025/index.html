<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">BWF presenterar värdstäder för stora evenemang fram till 2025</h1>
  <div class="mb-2 text-xl">Redan nu kan badmintonfans runt om i världen börja fila på semesteransökningarna de kommande åren. Under torsdagen tog BWF beslut om vilka städer som ska stå värd för de stora tävlingarna fram till år 2025.
  </div>
    <p>Vid ett möte i Kuala Lumpur under torsdagen tog BWF beslut om vilka städer som får anordna världsförbundets stora tävlingar fram till år 2025. Tävlingarna som ingick i beslutet var VM, junior-VM, Sudirman Cup, Thomas & Uber Cup samt veteran-VM. Sammanlagt utsågs värdar för 18 evenemang i ett beslut. Tävlingarna är spridda mellan elva medlemsländer i fyra kontinenter.</p>
<p>- Det här innebär att värdstäderna kan arbeta i tätt samarbete med BWF för att säkerställa högklassiga arrangemang samtidigt som badminton fortsätter att växa globalt, kommenterar BWF-presidenten Poul-Erik <span>Høyer</span>.</p>
<p>För europeisk del innebär detta att flera stora tävlingar kommer att spelas på hemmaplan de närmaste åren. Bland annat har Danmark och staden Århus tilldelats Thomas och Uber Cup 2020. Därmed återvänder tävlingen till Europa för första gången på 36 år.</p>
<p>Andra stora tävlingar på europeisk mark är VM i Spanien 2021 och junior-VM i ryska Kazan redan nästa år. Längre fram väntar VM i Köpenhamn och Paris.</p>
<p>Se hela listan av värdstäder nedan. I några fall har BWF utsett ett land men ännu ingen stad, beslut kring dessa tävlingar kommer längre fram. </p>
<p><strong>Thomas & Uber Cup </strong></p>
<p>2020 - Århus, Danmark</p>
<p>2022 - Bangkok, Thailand</p>
<p>2024 - Kina</p>
<p><strong>Sudirman Cup</strong></p>
<p>2021 - Kina</p>
<p>2023 - New Delhi, Indien</p>
<p>2025 - Kina</p>
<p><strong>VM</strong></p>
<p>2021 - Spanien</p>
<p>2022 - Tokyo, Japan</p>
<p>2023 - Köpenhamn, Danmark</p>
<p>2025 - Paris, Frankrike</p>
<p><strong>Junior-VM</strong></p>
<p>2019 - Kazan, Ryssland</p>
<p>2020 - Auckland, Nya Zeeland</p>
<p>2021 - Kina</p>
<p>2022 - Spanien</p>
<p>2023 - Honolulu, USA</p>
<p><strong>Veteran-VM</strong></p>
<p>2021 - Spanien</p>
<p>2023 - Seoul, Sydkorea</p>
<p>2025 - Auckland, Nya Zeeland</p>
<p><em>Notera att 2020 och 2024 är OS-år, därmed spelas inte VM dessa år.</em></p>
  
  <div class="text-gray-400"> Publicerad: 2018-11-29</div>
  

    </main>

</body>

</html>