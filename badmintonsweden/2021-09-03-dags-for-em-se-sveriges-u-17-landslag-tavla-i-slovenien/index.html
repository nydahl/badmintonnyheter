<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Dags för EM – se Sveriges U-17 landslag tävla i Slovenien</h1>
  <div class="mb-2 text-xl">Efter kvartsfinalspel i lagtävlingen drar individuella EM i gång för U17-landslaget.Vi önskar alla lycka till!
  </div>
    <p><em>Bilden ovan: Sveriges U17-landslag vid EM i Slovenien.</em></p>
<p>Uppdatering 210907:</p>
<p>Individuella U17-EM spelas 7-12 september.<br /><a href="https://bwf.tournamentsoftware.com/tournament/07368df7-73b6-4a15-9e86-6cefb769b805">Här</a> finns spelschema och alla resultat.</p>
<p>Följ våra spelare via kostnadsfria sändningar på <a href="https://www.badmintoneurope.tv/en-int/page/home-badminton-europe">BadmintonEuropeTV</a>.</p>
<hr />
<p><span>Uppdatering 210906:</span></p>
<p>Fredag kl 14.00 Polen-Sverige. 2-3, svensk vinst.<br /><span style="font-size: 10pt;">Lördag kl 10:00 Ukraina-Sverige. 0-5, svensk vinst.<br /></span>Söndag kl 18:00 Belgien-Sverige. 0-5, svensk vinst.</p>
<p>Kvartsfinal:<br />Måndag kl 10:00 Tjeckien-Sverige. 3-2, Tjeckien vidare till semifinal.</p>
<p>Ta del av spänningen, pulsen och dramatiken under hela perioden fram till den 12 september! <br />Hela U17-EM går att följa kostnadsfritt via <a href="https://www.badmintoneurope.tv/en-int/page/home-badminton-europe">BadmintonEuropeTV</a>.</p>
<p><a href="https://bwf.tournamentsoftware.com/sport/matches.aspx?id=C235EA6A-59AB-4A5A-8EE7-F00DEF39DB4A&amp;d=20210903">Här</a> finns spelschema och alla resultat för Lag-EM.</p>
<hr />
<p><span>Fredag kl 14 gick U17-landslaget in i lagtävlingen mot Polen. – Nu får vi en chans att se hur vi mäter oss mot övriga Europa, säger förbundskapten Douglas Lidman.</span></p>
<p>Det svenska U17-landslaget är på plats i slovenska Podčetrek sedan flera dagar tillbaka. Förbundskapten Douglas Lidman känner sig tillfreds med att man har fått förbereda sig på ett bra sätt och tror på minst en topp-åtta placering i mästerskapet.</p>
<p>Med tanke på de rådande coronarestriktionerna var landslaget på plats redan i måndags och fick träna sitt första pass under tisdagen. De senaste har dagarna har man även fått träna på matchbanorna.    <br />Douglas Lidman är tacksam för de extra dagarna av förberedelser och riktar stort beröm till spelarna som varit exemplariska i sitt agerande.</p>
<p>– Alla dessa dagar har verkligen gett oss en bra uppbyggnad och jag gillar det. Många gånger har man fått åka dagen innan match och är kanske inte helt förberedd. Detta känns mer på riktigt och liknar det som kommer att gälla för spelarna när de blir seniorer. Gruppen med spelare är toppen och de gör det enkelt för mig att vara ledare. Sammanhållningen är helt fantastisk. Alla är superseriösa och har höga målsättningar. De hjälper dessutom både varandra och mig.</p>
<p>U17-EM i Slovenien blir Douglas andra mästerskap som förbundskapten då han även var på plats i Polen för två år sedan. Sedan dess har ju dock pandemin satt stopp för tävlingarna och det är därför svårt för honom att ha en klar bild över motståndarna och deras kapacitet.</p>
<p>– Det är en helt ny ålderskull nu och jag har inte sett motståndarna tävla. Därför är det nästan omöjligt att veta hur våra spelare står sig mot dessa. Men jag gillar att tro på alla och genom rätt attityd och inställning på banan så tycker jag definitivt att laget ska nå topp åtta för att sedan även kunna kämpa om en medalj.</p>
<p>Klockan 14 idag ställs man mot den första av tre gruppspelsmotståndare, Polen. De övriga två lagen i gruppen är Kroatien och Belgien.</p>
<p>– Det ska bli väldigt kul att på nära håll äntligen få se lite toppbadminton i den här åldern. Det var länge sedan nu och jag har verkligen längtat efter det. Dessutom blir det spännande att se spelarna som vi hade på landslagslägret i somras i ett stort mästerskap och hur de kommer mäta sig med resten av Europa.</p>
<p>Lag-EM pågår mellan 3-7 september. Den individuella turneringen tar vid 7 september och pågår fram till den 12:e.<br /><br />Ta del av spänningen, pulsen och dramatiken under hela perioden fram till den 12 september! <br />Hela U17-EM går att följa via BadmintonEuropeTV.</p>
<p>Alla matcher visas via <a href="https://www.badmintoneurope.tv/en-int/page/home-badminton-europe">www.badmintoneurope.tv</a>.<br /><a href="https://bwf.tournamentsoftware.com/sport/matches.aspx?id=C235EA6A-59AB-4A5A-8EE7-F00DEF39DB4A&amp;d=20210903">Här</a> finns spelschema och alla resultat.</p>
  
  <div class="text-gray-400"> Publicerad: 2021-09-03</div>
  

    </main>

</body>

</html>