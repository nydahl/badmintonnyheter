<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Obesegrade Täby ställs mot Umeå</h1>
  <div class="mb-2 text-xl">Tre segrar av tre möjliga. Inför måndagens SBL-omgång är Täby seriens enda obesegrade lag hittills. Nu ställs de mot Umeå samtidigt som matcherna Trollhättan-Halmstad och Spårvägen-Fyrisfjädern spelas på annat håll.
  </div>
    <p><em>Bild: Mathias Wigardt. Foto: Håkan Waltgård.</em></p>
<p>Täby har inlett säsongens SBL på ett starkt sätt. Det började med seger i golden set mot regerande mästarna Fyrisfjädern, följdes upp av ytterligare en golden set-seger mot Halmstad innan det blev en betydligt mer betryggande seger mot Trollhättan med 5-1.</p>
<p>− Vi siktar mot toppen och att vinna serien. Vi har en väldigt bra lag och en bred trupp med starka reserver bakom, säger Täbys lagledare Kent Kotte.</p>
<p>Två av tre segrarna har alltså kommit efter golden set där Täby har hittat en vinnande formell. Båda matcher har avgjorts i herrdubbel – och där har Täby valt att ta in Mathias Wigardt istället för Gustav Strömvall som vanligtvis spelar med Hermansah.</p>
<p>− Motståndarparen har blivit lite chockade av att vi gått in med sådan enorm offensiv i det skedet. Mathias går in och drar upp tempot i en kort intensiv match. Det är viktigt att kunna göra en sån förändring som ställer motståndaren, säger Kent Kotte.</p>
<p>Emma Wengberg/Clara Nistad i damdubbel och Hermansah i herrsingel har annars varit pålitliga faktorer för Täby. Indonesiske Hermansah som gör sitt tredje år i Sverige och sitt andra i Täby har vunnit samtliga av sina singelmatcher så långt. Nyligen stod det också klart att han gör sitt första SM i februari.</p>
<p>− Hermansah är Sveriges bästa herrsingelspelare idag. Han tränar mycket och hårt och är en förgrundsfigur för hela laget, säger Kent Kotte.</p>
<p>Även Emma Wengberg och Clara Nistad har en blank förlustrad efter tre seriematcher.</p>
<p>− Det är ingen som normalt sett ska slå dem i damdubbel.</p>
<p>Nu väntar match mot Umeå där Kent Kotte menar att Täby är stora favoriter på pappret.</p>
<p>− Normalt ska vi kunna vinna de flesta matcher. Det intressanta blir mötet mellan Hermansah och Gabriel Ulldahl. Ulldahl är den största talangen vi haft på många år, men har kanske slarvat bort det lite grann. Hermansah vann senast de möttes i Umeå SGP, men då hade Gabriel spelat en del matcher innan. Hermasah är bättre tränad men Gabriel är en minst lika bra spelare – om inte bättre.</p>
<p>Måndag 6 nov, kl. 18:00 <a href="http://www.eltok.net/sb/tournament/show/438" target="_blank">Täby-Umeå </a></p>
<p>Samtidigt spelas en intressant match på västkusten där nykomlingen Trollhättan tar emot Halmstad. Inför mötet är det två lag som ligger i de nedre regionerna av tabellen och är således i behov av poäng. Den gemensamma nämnaren är att båda lag har varsin seger mot Kista i bagaget. Måndagens hemmalag Trollhättan vann efter golden set med 4-3 och Halmstad vann sin match med 4-2.</p>
<p>Måndag 6 nov, kl. 18:30 <a href="http://www.eltok.net/sb/tournament/show/440" target="_blank">Trollhättan-Halmstad</a></p>
<p>I Enskede Rackethall jagar Spårvägen säsongens första seger mot svårast tänkbara motstånd då Fyrisfjädern kommer på besök. Spårvägen kommer närmast från en 0-6-förlust mot Kista. Fyrisfjädern har en seger mot Halmstad som senaste resultat.</p>
<p>Måndag 6 nov, kl. 18:30 <a href="http://www.eltok.net/sb/tournament/show/439" target="_blank">Spårvägen-Fyrisfjädern</a></p>
<p>Här hittar du vår SBL-sajt med tabell, resultat och all övrig information om serien: <a href="http://www.badminton.nu/TavlingSerie/SvenskaBadmintonligan/" target="_blank">SBL 2017/2018</a></p>
  
  <div class="text-gray-400"> Publicerad: 2017-11-03</div>
  

    </main>

</body>

</html>