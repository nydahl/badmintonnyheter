<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">130418
  </div>
    <p><strong>Våra RiksIdrottsGymnasier</strong></p>
<p>Styrelsen har beslutat att Malmö och Täby kvarstår som RIG-orter 2014-2017.</p>
<p> </p>
<p><strong>Nationellt Badminton Center</strong></p>
<p>Förutom en ansökan från Malmö om att fortsätta med sin stöttning av NBC  har även en ansökan från en annan intressent kommit in. Styrelsens målsättning är att ta beslut i NBC-frågan vid nästa möte den 13 maj.</p>
<p> </p>
<p><strong>Faktura från EM</strong></p>
<p>I samband med det extra förbundsmötet i januari meddelade styrelsen att förbundet fått en faktura från IEC in Sports på 250.000 kronor. Fakturan rörde TV-sändningar i samband med EM i Carlskrona och styrelsen var av den uppfattningen att kravet saknade grund. Senare visade det sig dock att det fanns ett skriftligt avtal med IEC in Sports undertecknat av föregående ordförande och vice ordförande i BS. En överenskommelse har nu träffats vilket innebär att förbundet betalar 168 625 kronor till IEC Sports. Kostnaden kommer belasta innevarande verksamhetsår som en "extraordinär kostnad".</p>
<p> </p>
<p><strong>Coachning tas bort</strong></p>
<p>VoNB har beslutat att från säsongen 13/14 förbjuda all back coaching i U9 och U11 förutom vid de ordinarie pauserna vid 11 och mellan set.</p>
<p><strong>Reseutjämningssystemet</strong></p>
<p>Styrelsen har beslutat att Reseutjämningssystemet vid landslagsuppdrag skall förändras från halvårsskiftet. FC tar fram ett förslag och styrelsen beslutar på nästa möte.</p>
<p> </p>
<p><strong>Ny bemanning i VoIB</strong></p>
<p>Claes Johansson och PG Fahlström avslutar sitt mångåriga arbete i VoIB 1 juni. Fram till förbundsmötet i september arbetar tre styrelserepresentanter (Jeanette Kuhl, Mats Svensson och Anders Mårtensson) i VoIB. Karin Lundqvist, Malmö, tar plats som ledamot. Anders Mårtensson är sammankallande.</p>
<p> </p>
<p><strong>Utlysande av FKU</strong></p>
<p><strong>S</strong>amtliga FK-tjänster på ungdomssidan kommer att utlysas och det finns även en målsättning att tillsätta ngn form av samordnare snarast.</p>
<p> </p>
<p><strong>Träningsläger för ungdomslandslagen</strong></p>
<p>Följande läger planeras under sommaren:<br /><br />Träning med  Beijings idrottsakademi i Täby<strong> </strong>29 juli till 4 augusti. Svenska Badmintonförbundet har eventuellt möjlighet att delta med omkring 20 spelare födda 1999-2001.</p>
<p>1-4 augusti arrangeras Nordic Camp i Norge för spelare födda 1998.</p>
<p> </p>
<p>Landslagsspelarna i U19 & U17 landslagen kommer att kallas till RIGs upptaktsläger i Malmö och Täby 14-16 augusti.</p>
<p> </p>
<p>Under sommarperioden kommer några av landets bästa U19/U17-spelare att erbjudas möjlighet att träna vid vårt Nationella Badminton Center i Malmö.</p>
<p> </p>
<p>Mer info om sommarens läger kommer första veckan i maj.</p>
<p> </p>
<p><strong>Föreningsutvecklarna drar igång</strong></p>
<p>Fredagen den 19 april träffas föreningsutvecklarna för första gången för att börja planeringen inför verksamhetsåret 2013/14.</p>
<p> </p>
<p><strong>Finnkampen fortsätter</strong></p>
<p>Utbytet mellan Sveriges och Finlands ungdoms- och seniorlandslag ska fortsätta under säsongen 2013/2014. Alexander Böök och FC Thomas Angarth ansvarar för frågan för Sveriges del.</p>
<p> </p>
<p><strong>Klart med nya sponsorer</strong><br />Externa Intäkter meddelar att Linas matkasse, Babolat och <a href="http://matchi.se/">Matchi.se</a> är klara som nya sponsorer. Dessutom uppmanas alla att bli medlemmar i upplevbadminton.nu och därigenom förenkla bearbetningen av sponsorer. Linas Matkasse kommer att bidra till badmintonsportens finansiering genom att vi ordnar kunder till dem. Så för alla er som funderat på matkasse, testa Linas och klicka då på länken från hemsidan så bidrar du till badmintonsportens utveckling. </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
  
  <div class="text-gray-400"> Publicerad: 2013-04-18</div>
  

    </main>

</body>

</html>