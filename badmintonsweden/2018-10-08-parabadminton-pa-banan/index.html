<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Parabadminton på banan</h1>
  <div class="mb-2 text-xl">Parabadminton är en ung sport i Sverige men ett område där det kommer hända mycket de närmaste åren. I dag bedrivs organiserad träning för paraspelare i Täby och Fyrisfjädern. Målet är att fler föreningar inkluderar parabadminton i sina verksamheter.
  </div>
    <p><em>Bild: Erik Söderdahl, Täby BMF (Foto: Petrus Iggström).</em></p>
<p>- Du kan delta i parabadminton om du har en medfödd skada som innebär funktionsnedsättning eller varit med om en olycka och förlorat del av arm eller ben, förklarar Tove Söderdahl, koordinator för parabadminton i Sverige. Har du en intellektuell funktionsnedsättning kallas det Special Olympics eller specialbadminton.<a id="_anchor_1" href="file:///C:/Users/marisf01/AppData/Local/Microsoft/Windows/INetCache/Content.Outlook/VCT0U1B9/Parabadminton%20p%C3%A5%20banan%20-%20version%20180806.docx#_msocom_1" language="JavaScript" name="_msoanchor_1"></a></p>
<p>Tove Söderdahl är även aktiv i Täby BMF där träningar för parabadmintonspelare äger rum på lördagar klockan 13-14.</p>
<p>- De flesta tränar för att det är kul men vi har även spelare som tävlar, fortsätter Tove. Ännu har vi för få paraspelare för att kunna ordna egna turneringar, därför deltar våra paraspelare i turneringar för ungdomar utan funktionsvariationer. Det är tufft men lärorikt!</p>
<p>En förutsättning för att kunna arrangera tävlingar är att ha klassificerare, dvs funktionärer som bedömer och delar in deltagarna i korrekta tävlingsklasser. Badminton Sweden har nu glädjande nog två certifierade nationella klassificerare: Fredrik Ingemansson, BMK Wätterstad och Tove Söderdahl, Täby BMF. I och med detta är första steget mot paratävlande i Sverige taget men det behövs fler spelare för att fylla klasserna.</p>
<p><b>Tävlingsklasser</b></p>
<p>Tävlingsklasserna är utformade för att spelare ska få möta motståndare med liknande förutsättningar och består av tre huvudklasser: kortväxta, stående och rullstol. Göteborgsklubben Påvelund har en mycket framgångsrik paraspelare i Rickard Nilsson. Rickard har tagit medaljer i flera internationella tävlingar med ett EM-silver som främsta merit. En plats för Rickard i Paralympics i Tokyo 2020 skulle innebära TV-sändningar och en möjlighet för den stora allmänheten att se möjligheterna med parabadminton som tränings- och tävlingsform.</p>
<p>Rickard Nilsson är i dag Sveriges enda internationella spelare och även på elitsidan är målet att utöka landslaget med fler spelare.</p>
<p><b>Internationellt utbyte</b></p>
<p>- Badminton Sweden stöttar tränare som vill utbilda sig och föreningar som vill utvecklas inom parabadminton. Flera svenska tränare har de senaste åren gått specialutbildningar i Badminton Europes regi. Det har betydelse att vårt förbund skickar deltagare till de internationella utbildningarna, säger Tove Söderdahl. Förutom kunskaper får vi med oss viktiga kontakter. En av Täbys paraspelare har nyligen deltagit i en stor Para-Camp i Finland. Förhoppningsvis leder det till fler träningsläger för våra svenska paraspelare, allt eftersom fler föreningar ansluter sig och nya kontakter knyts, avslutar Tove.</p>
<p><strong>För frågor om parabadminton, vänd dig till:</strong></p>
<p>Tove Söderdahl, koordinator parabadminton</p>
<p><a href="mailto:para@badminton.nu">para@badminton.nu</a></p>
<p>Claes Johansson, föreningsutvecklare</p>
<p><a href="mailto:claes.johansson@badminton.nu">claes.johansson@badminton.nu</a></p>
<p> </p>
<p><strong>Mer information om verksamhet inom parabadminton:</strong></p>
<p><a href="http://www.fyrisfjadern.se/Para-badminton" target="_blank">Fyrisfjädern</a></p>
<p>Täby - kontakta <a href="mailto:peter@tabybadminton.se">peter@tabybadminton.se</a></p>
  
  <div class="text-gray-400"> Publicerad: 2018-10-08</div>
  

    </main>

</body>

</html>