<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Uppskattat Veteran-SM med många vinnare</h1>
  <div class="mb-2 text-xl">Helgens Veteran-SM bjöd på fina tävlingar och ett stort antal vinnare. 31 guldmedaljer delades ut under intensiva tävlingsdagar i Jönköping.
  </div>
    <p><em>Bild: Prisutdelning i herrdubbel V65 där Stefan Ohrås och Benny Josgård vann guldet. På andraplats Roland Kärvestad och Gösta Söderkvist. Foto: Tomas Thunholm.</em></p>
<p>Med rekordstort deltagande blev Veteran-SM i Jönköping en riktig succé. Fina anläggningar, minimalt antal skador och en välbesökt bankett var några av nycklarna till ett omtyckt mästerskap.</p>
<p>− Det var ett väldigt bra arrangemang med imponerande anläggningar. Att det var runt hundra personer på banketten måste också vara någon slags rekord, säger Nils Carlson, en av medlemmarna i veteranlandslagets styrgrupp och själv deltagare vid Veteran-SM.</p>
<p>Även arrangörerna i BMK Wätterstad känner sig nöjda med helgens tävlingar.</p>
<p>− Väldigt roligt att det kom så många deltagare. Vi tycker att det varit jättebra stämning under hela helgen där alla har hejat fram varandra. Alla våra juniorer som hjälpt till som funktionärer tycker också att det varit kul och att de fått se bra badminton, säger Simon Erlandsson, tränare i BMK Wätterstad och en av arrangörerna.</p>
<p> <img alt="Pawarisa Wareechol och Fredrik Du Hane i mixeddubel V40." src="http://iof1.idrottonline.se/globalassets/asvenska-badmintonforbundet/kommunikation/bilder/vet-sm12.jpg?w=500&h=332" height="332" width="500" /></p>
<p><em>Bild: Pawarisa Wareechol och Fredrik Du Hane under finalen i mixeddubbel i klassen V40. Foto: Tomas Thunholm.<br /></em></p>
<p>Av helgens 31 svenska mästare och mästarkonstellationer finns många vinnare att hylla. Som en av SM-helgens allra största vinnare måste Stefan Ohrås från Fridhems Racket Club nämnas. Stefan tog full pott då han vann herrsingel, herrdubbel och mixeddubbel i klassen V65.</p>
<p>Under helgen fick vi också en rad förstagångsvinnare som tilldelades den traditionsenliga SM-nålen. En debutant i veteransammanhang som slog till med två guld direkt var Mattias Löfgren, Varberg, som gick segrande ur både herrsingel och herrdubbel i klassen V35.</p>
<p>Bland många klasser som hade en stark startlista stod V45 ut lite extra menar Nils Carlson i veteranlandslagets styrgrupp.</p>
<p>− Det är en klass där vi har väldigt många bra spelare. På EM senast hade vi många spelare som gick långt, säger han.</p>
<p>I herrdubbeln för V45 stod Stefan Edvardsson/Mikael Nilsson för en stark insats då de besegrade Europamästarna från i höstas; Milan Duvsund/Anders Fischer. I herrsingelspelet utmärkte sig Ulf Svensson som tog sig hela vägen till finalseger trots en spricka i revbenet.</p>
<p>Med deltagare som representerade klubbar från hela landet stod Sollentuna ut med 31 spelare på plats – fler än någon annan förening.</p>
<p>En något mer udda bedrift stod Jeanette Sandström och Bengt Mellqvist i klassen V50+V55 för. Mixeddubbelparet hade nämligen fått dagens sista speltid samtliga tre tävlingsdagar och fick därmed sena matcher fredag, lördag och söndag.</p>
<p>Badminton Sweden vill återigen gratulera samtliga vinnare och rikta ett stort tack till arrangörsklubben BMK Wätterstad i Jönköping för en uppskattad SM-helg.</p>
  
  <div class="text-gray-400"> Publicerad: 2017-03-21</div>
  

    </main>

</body>

</html>