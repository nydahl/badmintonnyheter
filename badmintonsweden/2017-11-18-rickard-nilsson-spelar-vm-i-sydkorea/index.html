<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rickard Nilsson spelar VM i Sydkorea</h1>
  <div class="mb-2 text-xl">När parabadminton-VM avgörs i sydkoreanska Ulsan gör Rickard Nilsson sitt andra världsmästerskap. Rickard som inför mästerskapet är rankad sjua i världen får nu en ny chans att mäta sig med världstoppen.
  </div>
    <p><em>Arkivbild: Rickard Nilsson under Irish Para-Badminton Int. tidigare i år.</em></p>
<p>22-26 november spelas parabadminton-VM i Ulsan. Som enda svenska deltagare finns Rickard Nilsson på plats för att spela singel i klassen SL4 och herrdubbel i klassen SL3-4.</p>
<p>Rickard debuterade på VM i England för två år sedan. Den gången blev det två raka förluster och mer av en ”se och lära”-resa. När mästerskapet nu återigen avgörs kommer Rickard bättre förberedd.</p>
<p>− Det var en stor erfarenhet att spela VM. Det blir inte en lika stor grej för mig den här gången.</p>
<p>Sin senaste internationella tävling spelade Rickard i Japan under september. Tiden inför VM har han spenderat med hårdträning.</p>
<p>− Jag har en ganska bra form och känslan är god inför VM. Målsättningen blir till att börja med att vinna en match, sen får vi ta det därifrån.</p>
<p>Motståndet blir tuffast möjliga. Fem av världens sex topprankade spelare i Rickards klass kommer till VM. Rickard ligger inför VM placerad på en sjundeplats på världsrankingen.</p>
<p>− Det är väldigt många bra spelare med. Det kommer också en del nya asiatiska spelare som man inte vet vilken klass de håller.</p>
<p>I herrdubbel spelar Rickard tillsammans med Alan Oliver från Skottland. Duon tävlade tillsammans under Japan Para-Badminton International och VM blir deras andra tävling tillsammans.</p>
<p>− Det kändes bra senast. Vi får testa under VM igen för att se hur samarbetet utvecklar sig framöver. Vi vet att det blir hård konkurrens även i dubbel.</p>
<p>VM spelas i Ulsan, Sydkorea, 22-26 november. Lottningar och matchresultat följer ni här: <a href="https://bwf.tournamentsoftware.com/sport/matches.aspx?id=02949A40-0043-4A81-AAA7-CCDC38219288" target="_blank">BWF Para-Badminton World Championships 2017</a></p>
  
  <div class="text-gray-400"> Publicerad: 2017-11-18</div>
  

    </main>

</body>

</html>