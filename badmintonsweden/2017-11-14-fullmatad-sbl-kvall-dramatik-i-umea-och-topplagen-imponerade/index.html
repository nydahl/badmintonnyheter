<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fullmatad SBL-kväll: Dramatik i Umeå och topplagen imponerade</h1>
  <div class="mb-2 text-xl">Fyra matcher och full SBL-omgång stod på schemat. Då visade topplagen Fyrisfjädern och Täby styrka genom att vinna sina matcher med 6-0. På annat håll var det jämnare och mötet Umeå-Kista fick avgöras i Golden set.
  </div>
    <p>Omgång 5 av Svenska Badmintonligan var samlad under tisdag kväll vilket betydde fyra högintressanta matcher från Halmstad i söder till Umeå i norr.</p>
<p>Kvällens mest dramatiska tillställning utspelade sig utan tvekan i Umeå där hemmalaget tog emot Kista. Matchen inleddes med herrdubbel och damdubbel där lagen tog seger i varsin delmatch. Umeå genom Olivia Wänglund/Klara Johansson och Kista genom Andhika Anhar/Tim Foo.</p>
<p>Matchen gick vidare med singelspel på både dam- och herrsidan. Damernas match mellan Umeås Emma Björn och Kistas Iben Bergstein tvingades dock avbrytas vid ställning 2-1 i set då Bergstein skadade sig och inte kunde fullfölja.</p>
<p>Till damdubbeln kom istället Kistas Isabelle Grafsund till spel med Andhika Anhar – och vilket succéinhopp det kom att bli. Gästernas mixeddubbelpar avfärdade först hemmalagets Jonathan Forsberg/Olivia Wänglund med setsiffrorna 3-0.</p>
<p>Efter ordinarie spel var ställningen 3-3 och matchen togs till Golden set. Där föll lotten på damsingel och återigen klev Grafsund fram - den här gången mot Umeås Olivia Wänglund. Grafsund öpnnade svagt men lyckades vända på underläge 2-7 för att till sist vinna med 11-10. Därmed vann Kista med 4-3 och kunde åka hem med två viktiga poäng i bagaget.</p>
<p><a href="http://www.eltok.net/sb/tournament/show/445" target="_blank">Umeå-Kista 3-4</a></p>
<p>Jämnt – om än inte lika dramatiskt – var det även på västkusten där Halmstad mötte Skogås. Gästerna bjöd på motstånd och vann herrdubbel genom Morgan Lidman/Calle Harrbacka samt herrsingel 2 genom Morgan Lidman.</p>
<p>Då Morgan hade en riktigt bra kväll hade hans bror Douglas raka motsatsen. I herrsingel 1 mot Halmstads Mikkel Mikkelsen tvingades Douglas Lidman bryta tidigt på grund av skada.</p>
<p>Halmstad vann till slut matchen med 4-2. Det genom vinster i damdubbel, damsingel och mixeddubbel samt herrsingeln som fick avbrytas. Hemmalagets Louise Eriksson och Sofie Holmboe Dahl imponerade då de spelade sig till två delsegrar vardera.</p>
<p><a href="http://www.eltok.net/sb/tournament/show/442" target="_blank">Halmstad-Skogås 4-2</a></p>
<p>Av den jämnhet som säsongens SBL annars bjuder på sågs inte skymten av då seriens två topplag ställdes mot seriens två bottenlag i de övriga matcherna.</p>
<p>Fyrisfjädern reste till Trollhättan och vann med klara 6-0. Amanda Högström, Adam Gozzi och Victor Svendsen var stora segerorganisatörer med två delsegrar var. De regerande mästarna vann samtliga delmatcher utom en i tre raka set – endast Mikael Westerbäck i Trollhättan lyckades få till ett fjärde set i matchen mot Victor Svendsen.</p>
<p><a href="http://www.eltok.net/sb/tournament/show/444" target="_blank">Trollhättan-Fyrisfjädern 0-6</a></p>
<p>I Täby bjöds det på liknande scener då tabellettan besegrade Spårvägen med samma siffror. I Täby saknades flera ordinarie spelare och då fick Victor Lindahl och Julia Tuvesson chansen att debutera i SBL. Båda två fick angenäma debuter då de vann i sina kategorier. Victor Lindahl i herrdubbel tillsammans med Rio Wilianto. Julia Tuvesson i damdubbel tillsammans Clara Nistad. Resultatet 6-0 innebär att Täby leder serien på samma poäng som Fyrisfjädern men med något bättre matchskillnad.</p>
<p><a href="http://www.eltok.net/sb/tournament/show/443" target="_blank">Täby-Spårvägen 6-0</a></p>
<p><a href="http://www.eltok.net/sb/tournament/show/425" target="_blank">Här hittar du aktuell tabell och säsongens resultat</a></p>
  
  <div class="text-gray-400"> Publicerad: 2017-11-14</div>
  

    </main>

</body>

</html>