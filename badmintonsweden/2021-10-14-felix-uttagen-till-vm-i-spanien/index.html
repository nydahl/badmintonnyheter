<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Felix uttagen till VM i Spanien</h1>
  <div class="mb-2 text-xl">Felix Burestedt är som ende svensk uttagen till VM i Huelva, Spanien, 12-19 december.
  </div>
    <p>Så här kommenterar förbundskapten Oliver Pongratz den utmaning som väntar Felix som just nu är rankad 57:a i världen.<br />– Felix är beredd att ta kampen med de bästa, det har han visat efter flera bra prestationer under året, som under Europamästerskapet i april och de olympiska spelen i somras. Med en bra lottning kan han definitivt ta sig en bra bit in i turneringen. Felix vet att han behöver spela på sin allra högsta nivå och ta sig an de högre rankade spelarna med självförtroende och bära med sig en övertygelse om att han kan vinna. <br /><br />Oliver kan se en bra utvecklingskurva hos Felix.<br />– Jag tycker att han har tagit ett steg framåt. Han behöver träna och tävla mot de bästa för att utvecklas, och det är precis det han gör just nu. Det var väldigt bra för honom att i september befinna sig på träningsläger i tre veckor med spelare som Viktor Axelsson, Brian Young, Toby Penty och Low Kean Yew. Han skaffade sig bra erfarenheter där och fick träna på en väldigt hög internationell nivå. Det är under såna perioder som han vänjer sig med snabbheten och härdas på olika sätt. Han blir också mentalt starkare. VM kommer att bli ett mycket intressant mästerskap och Felix har kvalitéerna för att ta sig långt i turneringen. <br /><br />Så här kommenterar Felix den kommande VM-turneringen i Spanien.<br />– Det blir riktigt kul med VM, jag är supertaggad på att få fler chanser mot dom allra bästa i världen. Träningen har varit riktigt bra sedan hemkomsten efter OS med bland annat ett långt, tufft träningsläger med OS-mästaren i Dubai. Jag ser många positiva saker i mitt spel och längtar efter att få chansen att mäta mina krafter och spela bra badminton.  <br /><br /></p>
  
  <div class="text-gray-400"> Publicerad: 2021-10-14</div>
  

    </main>

</body>

</html>