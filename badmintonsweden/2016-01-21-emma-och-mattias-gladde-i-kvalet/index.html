<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma och Mattias gladde i kvalet</h1>
  <div class="mb-2 text-xl">Det är inte konstigt att Emma Karlsson gör tummen upp. Hon vann sina matcher i kvalet i Swedish Masters - en stark insats. Också Mattias Borg vann sina kvalmatcher, och är liksom Emma klar för spel i huvudturneringen.
  </div>
    <p>Torsdagens kvalspel i Swedish Masters i Fyrishov i Uppsala blev precis så tufft som förbundskaptenen Jonas Herrgårdh hade förutspått.</p>
<p>Av 32 svenska spelare i herrsingel gick en vidare till huvudturneringen: Mattis Borg som säkert vann alla sina tre kvalmatcher i två raka set.</p>
<p>- Mattias höll ihop sin singel väl och jag är nöjd med hans spel, även om det kom lite för många misstag då och då, säger Jonas.</p>
<p>Mattias Borg gör nu Sverigeettan Henri Hurskainen sällskap in i huvudturneringen, och Jonas Herrgård ger Mattias en god chans att vinna även första matchen i singel. Mattias möter där finländaren Kasper Lehikoinen, som också kvalade in.</p>
<p>Ingen annan svensk herrsingelspelare klarade kvalet.</p>
<p>- Jag hade hoppats på någon eller några fler överraskningar, men så blev det tyvärr inte. Resultatet är dock det förväntade, konkurrrensen är tuff och ingen annan svensk var seedad i herrsingelkvalet, säger Jonas Herrgårdh.</p>
<p>Han vill dock berömma Daniel Ojaäär för dennes insats mot finländaren Kalle Koljonen, som sedan också kvalade in.</p>
<p>- Daniel föll i den matchen, men gjorde ändå en riktigt bra prestation.</p>
<p>Förbundskaptenen är också mycket nöjd med Emma Karlsson, som kvalade in i damsingel efter två vinster. I sin kvalfinal vann Emma en tuff och jämn match mot duktiga danskan Irina Amalie Andersen med 19-21, 21-18, 21-19.</p>
<p>- En härlig vinst efter bra spel. Emma har gått framåt rejält i singel senaste halvåret. Det såg vi senast vid landslagslägret i början av januari och det var roligt att det nu fungerade så bra på tävling, säger Jonas.</p>
<p>Även Lovisa Johansson är klar för huvudturneringen i damsingel efter en vinst och en walkover.</p>
<p>I dubbelkategorierna var det under torsdagens kvalspel en hel del återbud, vilket gjorde att många svenska par tog chansen. Tre par kvalade in i herrdubbel, fyra i mixeddubbel.</p>
<p>Så det blir många svenskar i elden under fredagen. Så passa på att se svensk elit möta många duktiga utländska spelare i Fyrishov.</p>
<p>Och ni som inte har möjlighet att vara på plats i Fyrishov i Uppsala kan ändå följa tävlingen. Alla matcher livesänds på webb-TV -  du kan välja vilken av de fem banorna du vill titta på.</p>
<p><a href="https://www.youtube.com/watch?v=cMQu1QCDNAY" target="_blank">Här är länken till livesändningen.</a></p>
<p>Seedning, lottning och resultat är också lätt att hitta till.</p>
<p><a target="_blank" href="http://www.tournamentsoftware.com/sport/tournament.aspx?id=A6189AA6-D097-49B9-B158-A84E7343EEC7">Länk till resultaten.</a></p>
<p><a target="_blank" href="http://swedishmasters.com">Här går du vidare tilll Swedish Masters egen sajt.</a></p>
  
  <div class="text-gray-400"> Publicerad: 2016-01-21</div>
  

    </main>

</body>

</html>