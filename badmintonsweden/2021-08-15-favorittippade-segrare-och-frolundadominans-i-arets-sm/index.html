<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Favorittippade segrare och Frölundadominans i årets SM</h1>
  <div class="mb-2 text-xl">Två guld, två silver och ett brons. Så summerar Västra Frölunda medaljskörden efter finaldagen av svenska mästerskapen i Borås. Samtidigt lyckades favoriterna i fyra av fem kategorier infria förväntningarna och vinna SM-guld.
  </div>
    <p><em>Bilden ovan: Johanna Magnusson och Clara Nistad är svenska mästare i damdubbel. Foto: Martin Johansson.</em><br /><br />Victor Senior-SM är avslutat och det var ett oerhört spelsuget gäng spelare som gjorde upp om pallplatserna efter många månaders tävlingsabstinens.</p>
<p>I herrdubbeln fick Joel Hansson från Frölunda skrika ut sin glädje när han vann sitt första SM-guld tillsammans med Fyrisfjäderns Melker Zickerman Bexell. Joel firade finalvinsten på sitt karakteristiska sätt när han slängde upp tröjan på läktaren och bara njöt av stunden.<br />- Jag var så glad att jag inte visste vart jag skulle ta vägen. I sådana stunder får man bjuda lite på sig själv. Man måste visa känslor och det älskar jag. I framtiden vill jag bli ihågkommen för att ha varit en spelare som verkligen visar sina känslor på planen, säger Hansson.</p>
<p>I dubbelfinalen mot veteranerna Tim Foo och Andi Tandaputra blev det till slut vinst i två raka set och därmed gick Joel och Melker igenom tävlingen utan en enda setförlust.</p>
<p>-Det svåraste var att komma från en bra tävling i Danmark (Victor Denmark Masters) och leva upp till favoritskapet här i ett lägre tempo. Men jag tycker vi gjorde det riktigt bra i finalen. Jag var väldigt aktiv i spelet, energisk och uppe på alla bollar framför allt i bakplan. Sedan visste vi att Tim och Andi vill spela mycket på sidorna med att hitta luckor och stoppa av. Därför försökte vi hålla spelet centralt, snabbt och väldigt fysiskt. Efter en halvdan start kom vi i gång bra och min partner och mina coacher stöttade mig väldigt mycket, berättar Joel och fortsätter beskriva sitt guldfirande efter finalen:<br />- Jag har käkat en del pizza, men jag är galet trött också. Det har inte riktigt sjunkit in än att vi vann. Men det blir nog mer firande imorgon med alla klubbkompisar som det ju också gick bra för. Jag är otroligt stolt över att spela för Frölunda och över allas prestationer.</p>
<p>I mixedturneringen fick nämligen hans klubbkamrater också en guldmedalj runt halsen då Sanne Ekberg och Gustav Björkler helt oseedade gick hela vägen och finalbesegrade Malena Norrman och Ludvig Petre Olsson med 21-19, 21-18. För Sannes del var detta ett mycket efterlängtat SM-guld.<br />- Jag har ju spelat tre SM-finaler innan i damdubbel, så nu var det så härligt att äntligen få vinna. Dessutom är jag lite äldre än de flesta som är med så det gjorde allting ännu roligare. Vi visste från början att vi skulle var med i toppen och då krävdes seger mot alla de bästa paren. Det lyckades vi med och det är jättekul att få göra det med Gustav också. För hela klubben blev detta SM:et som en liten revansch med tanke på att vi hade en tung förlust från Lag-SM slutspelet tidigare i år. Efter finalerna kom min familj hem till mig med ballonger och vi firade med lite bubbel, berättar hon.</p>
<p>Sanne spelade också hem ett oväntat silver i damdubbelkategorin tillsammans med sin nyblivna dubbelpartner Elin Öhling. Det skiljer hela 16 år mellan spelarna och det var en otrolig bedrift av blott 16-åriga Elin att redan nu ta hem en SM-medalj på seniorsidan. Öhling anslöt nyligen till Västra Frölunda Frölunda från Örebro och paret har endast spelat ett fåtal gånger tidigare. I semifinalen mot systrarna Moa och Tilda Sjöö vann man på WO efter att Tilda tvingades bryta tävlingen på grund av ett krånglande knä. Fram till dess hade Ekberg/Öhling imponerat, men i finalen blev motståndet övermäktigt.<br />- Det var väldigt otippat att vi skulle vinna silver och jättekul att det gick så bra där också med tanke på hur lite vi har spelat tillsammans. Sedan i finalen blev det såklart lite väl tufft, de är mycket starkare än oss, berättar Sanne.<br /><br />SM-tävlingens mest överlägsna segrare var Johanna Magnusson och Clara Nistad som tog hem damdubbelfinalen med 21-8, 21-9. Duon från Täby respektive Aura var aldrig ens nära setförlust och gick ohotade genom hela mästerskapet. Därmed kan man nu glädjas åt sitt första guld tillsammans som par. För Johanna var det hennes femte raka SM-guld i damdubbel, imponerande!</p>
<p>Ytterligare en på förhand given guldkandidat var Halmstads Felix Burestedt. Med OS-rutin kom han till SM för att försvara titeln från förra året. Det gjorde han med bravur genom sitt solida anfallsspel. I finalen mot Auras Jacob Nilsson pressades han hårt i det första setet, men lyckades hålla undan och vinna det med 21-18. Därefter spelade han ut hela sitt register och vann det andra setet med 21-12, vilket därmed gav honom finalsegern.</p>
<p>Även i damsingeln fanns en klar favorit till guldmedaljen, nämligen andraseedade Edith Urell. Efter en något skakig kvartsfinal mot Täbys starkt spelande Elin Boman var Edith säkerheten själv och visade prov på sin mentala styrka när hon i finalen manövrerade ut Frölundas Frida Lindström. Därmed försvarade också Edith sin titel från ifjol. Samtidigt förtjänar Frida mycket beröm för sin insats då hon bland annat i semifinalen besegrade fjolårsfinalisten Rebecca Kuhl.</p>
<p>Arrangemanget i Borås höll högsta klass och det återstår nu att tacka Borås badmintonklubb för att de gav oss en så fin start på den nya säsongen, som förhoppningsvis kommer innehålla många glädjefyllda badmintontävlingar framöver. Näst på tur är veteran SM, alla svenska ungdomsmästerskap i Stockholm och Uppsala, samt ett junior-SM som kommer att äga rum i Umeå.<br /><br /><a href="https://badmintonsweden.tournamentsoftware.com/tournament/181aea4c-26cb-4297-8210-4a7e5502502d/matches/">Alla resultat från Victor Senior SM finner du här.</a></p>
  
  <div class="text-gray-400"> Publicerad: 2021-08-15</div>
  

    </main>

</body>

</html>