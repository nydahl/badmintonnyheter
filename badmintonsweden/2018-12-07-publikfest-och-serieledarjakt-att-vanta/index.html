<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Publikfest och serieledarjakt att vänta</h1>
  <div class="mb-2 text-xl">Dramatiken i Badmintonligan intensifieras då grundserien nu är inne i andra halvan. Vilka tar årets sista segrar? Veckans matcher är Trollhättan-Täby på måndag och Fyrisfjädern-Umeå, Västra Frölunda-Halmstad på tisdag.
  </div>
    <p>Omgången inleds under måndag kväll då Trollhättan tar emot de regerande mästarna Täby. Trollhättan kommer från en klar förlust mot Halmstad (1-5) och nu ställs de mot ännu en svår motståndare. Inför matchen siktar klubben mot nytt publikrekord i Innovatumhallen. Under rubriken ”Vittinghus! Fullt hus?” har Trollhättan på sin hemsida avslöjat att stjärnvärvningen Hans-Kristian Vittinghus kommer till spel för första gången. Dansken var som bäst rankad nummer åtta i världen och håller ännu riktigt hög klass, för närvarande är Vittinghus nummer 26 på världsrankingen. Den som vill se en världsstjärna bör med andra ord ta sig till Innovatumhallen på måndag kväll.</p>
<p>Täby har haft svårt att plocka poäng så långt under serien. Men till saken hör att de hittills ställts mot tabellens topptrio – Påvelund, Halmstad och Fyrisfjädern. För Täbys del har det blivit två förluster i Golden set mot Påvelund och Fyrisfjädern samt en ordinarie förlust mot Halmstad. Frågan som många ställer sig är om mästarlaget nu ska börja samla poäng för att ta sig upp på den övre halvan av tabellen. Täbys damsingeletta Ashwathi Pillai har landslagsuppdrag under helgen, det återstår att se om hon är redo för ligamatch under måndagen och i vilken form hon kommer i. Även Clara Nistad kommer närmast från söndagens EM-kval med landslaget.</p>
<p><strong>Mån 10 dec kl 18:30 - Trollhättan-Täby </strong></p>
<p><a href="https://www.scoreboardlive.se/tournament/show/589" target="_blank">Här hittar du laguppställningar och livescore inför matchen </a></p>
<p>Kan du inte vara på plats och se matchen? Ingen fara! Du ser den i livestream på följande länkar. Allt du behöver göra för att följa sändningen är att skapa ett kostnadsfritt konto.</p>
<p><iframe frameborder="0" allowfullscreen="" height="180" src="https://solidsport.com/badmintonswe/widgets/thumbnail/d2mocnpk" width="320"></iframe></p>
<p><iframe frameborder="0" allowfullscreen="" height="180" src="https://solidsport.com/badmintonswe/widgets/thumbnail/bexsv0lp" width="320"></iframe></p>
<p>Under tisdagen fortsätter matchandet I Badmintonligan. Västra Frölunda-Halmstad och Fyrisfjädern-Umeå står på schemat.</p>
<p>I Uppsala möts Fyrisfjädern och Umeå med matchstart klockan 18.00 tisdag kväll. Fyrisfjädern fick med sig en poäng från Göteborg i senaste omgången då de mötte Påvelund. Poängen får till stor del tillskrivas Andy Tsai som vände 0-2 till 3-2 mot Joshua Eipe i herrsingel 1. Därefter blev det ett Golden set-avgörande där Påvelund tog extrapoängen. Senast saknade Fyrisfjädern sin succédansk Viktor Svendsen. Med honom i laguppställningen är Uppsalalaget obesegrade denna säsong.</p>
<p>Umeå har haft en tuff höst. Första segern kom i säsongens fjärde match mot Västra Frölunda. Men redan i omgången dessförinnan tog laget en pinne efter Golden set-förlust mot Trollhättan. Med andra ord har IFK Umeå en stigande form inför resan till Uppsala. Danske stjärnskottet Michelle Sködstrup har varit ett fenomenalt segervapen med fem segrar av fem möjliga i singel och även i dubbel tillsammans med Klara Johansson.</p>
<p><strong>Tis 11 dec kl. 18:00 – Fyrisfjädern-IFK Umeå</strong></p>
<p><a href="https://www.scoreboardlive.se/tournament/show/590" target="_blank"> Laguppställningar och livescore här </a></p>
<p>Livestream på följande länkar:</p>
<p><iframe frameborder="0" allowfullscreen="" height="180" src="https://solidsport.com/badmintonswe/widgets/thumbnail/jya3ays9" width="320"></iframe></p>
<p><iframe frameborder="0" allowfullscreen="" height="180" src="https://solidsport.com/badmintonswe/widgets/thumbnail/j4xjhxhu" width="320"></iframe></p>
<p>I Göteborg tar tabelljumbon Västra Frölunda emot ett Halmstad som jagar serieledningen. Hemmalaget jobbar på med sin unga och talangfulla trupp. Senast blev det 1-5-förlust mot Umeå, Frölundas seger kom i mixeddubbel där Gustav Björkler/Sanne Ekberg visade styrka genom säsongens andra delseger. Att mixedparet fortsätta på samma spår är troligen en förutsättning för att sätta någon form av press på Halmstad i detta möte.</p>
<p>Halmstad är givna favoriter med den trupp de mönstrar. Framförallt de danska inslagen har imponerat så långt. Rasmus Messerschmidt är ännu obesegrad i Badmintonligan och Mikkel Mikkelsen och Irina Andersen har även de fina segerprocent. Halmstad är obesegrade så långt och vid en ordinarie seger mot Västra Frölunda tar de klivet förbi Påvelund och upp på förstaplatsen i tabellen. Ett frågetecken på förhand är Felix Burestedt som tvingades lämna återbud till helgens EM-kval med en fotskada.</p>
<p><strong>Tis 11 dec kl. 18:30 – Västra Frölunda-Halmstad </strong></p>
<p><a href="https://www.scoreboardlive.se/tournament/show/588" target="_blank">Laguppställningar och livescore finns här </a></p>
<p>Livestream från matchen hittas på följande länkar:</p>
<p><iframe frameborder="0" allowfullscreen="" height="180" src="https://solidsport.com/badmintonswe/widgets/thumbnail/r1qljs27" width="320"></iframe></p>
<p><iframe frameborder="0" allowfullscreen="" height="180" src="https://solidsport.com/badmintonswe/widgets/thumbnail/9i0odfd7" width="320"></iframe></p>
  
  <div class="text-gray-400"> Publicerad: 2018-12-07</div>
  

    </main>

</body>

</html>