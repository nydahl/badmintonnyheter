<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Rapporter från Rikslägren</h1>
  <div class="mb-2 text-xl">Under årets första vecka har det varit Riksläger för Sveriges bästa ungdomsspelare. Läs förbundskaptenernas rapporter från fyra intensiva, tuffa och roliga träningsdagar. Mer utförliga rapporter och fler bilder hittar ni på förbundets facebooksida.
  </div>
    <p><span style="font-size: large;"><b>Riksläger för U19</b></span></p>
<p>Fyra intensiva dagar i Uppsala avklarade och jag och Andi Tandaputra är nöjda med hur spelarna har presterat och upplägget under dagarna. En del av upplägget har varit att ge spelarna chans att få träna tillsammans med spelare från nationella centret.</p>
<p>Förbundskapten för seniorlandslaget, Anders Kristiansen, har även tillsammans med mig och Andi varit delaktig i planering och träning. Detta för att skapa ett bättre samarbete mellan U19 och seniorer samt att optimera spelarnas förberedelser inför steget till senior.</p>
<p>Vi har sett en positiv utveckling av träningen under dagarna i både tempo och fokusering. Vi har varit omkring 30 spelare igång samtidigt i hallen tillsammans med nationella centret och det skapar en härlig träningsmiljö.</p>
<p><em>Skribent: FKU19 Petter Yngvesson</em></p>
<p> </p>
<p><span style="font-size: large;"><b>Riksläger för U17/U15</b></span></p>
<p>Denna vinters landslagsläger arrangeras i Växjö för U17- och U15-landslagen. Träningen bedrivs i tre hallar inom gångavstånd från varandra.</p>
<p>Lägret började med fystester i styrka. U15, som fokuserar på lyfttekniken och inte vikt, genomförde sina tester med pinne i hallen. U17 var på High Preformance Center som genomförde testbatteriet från förbundets fysprofil på gym. Fysiken som är så extremt viktig i badminton glöms lätt bort då det finns så mycket tekniska delar att lägga tid på. Tränare på plats för U15:</p>
<p>Boxiao Pan, FKU15</p>
<p>Yvonne Klarson, Ass.FKU15</p>
<p>Daniel Toll, FTU och platsansvarig</p>
<p>Tränare på plats för U17:</p>
<p>Kristin Evernäs, FKU17</p>
<p>Aditya Putra, FTU</p>
<p>Larry Li, FTU</p>
<p>Anton Lundén, FTU</p>
<p>U15-spelarna hade under dag 2 under dagen fokus på singel efter en klassisk dansuppvärmning av undertecknad. Gruppen delades på hälften där ena halvan körde defensivt två mot en med spel till nätet. Andra halvan körde offensivt med fokus på att komma upp på nätet och spela nära nätet. Efter lunch bytte grupperna uppgift.</p>
<p>U17-spelarna inledde dagen med konditionstestet Yoyo där många spelare presterade bra resultat och ökade i nivå sedan förra gången.</p>
<p>Efter lunch fortsatte dubbeltemat där fokus låg på snabbhet i fram- och mittplan. Efter middagen gick alla gemensamt igenom lite information kring landslagens verksamhet och vad som krävs av spelarna. Den personliga individuella utvecklingsplanen (IUP) introducerades för de som inte har varit med tidigare och vikten med denna poängterades.</p>
<p>U17-spelarna hade en riktigt tung dag 3 med två hårda singelpass. I den singeldefensiva träningen låg fokus på att komma ner i benen för att kunna röra sig snabbare i defensiven. I den singeloffensiva delen var det taktik i form av hur man bygger upp duellen och vinner poänget själv, snarare än att motståndaren missar.</p>
<p>U15-spelarna hade dubbel och mixed på schemat. Dagen inleddes med taktik i serve-serveretur där det handlade om att placera sin serve och därefter försöka läsa motståndarens retur och täcka upp denna. Efter lunch var fokus mixedrörelse under spelets gång, detta efter en liten spänst och koordinationsuppvärmning.</p>
<p>Lägret avslutades dag 4 för båda åldersklasserna med matchspel. U17 hade tidigare under lägret haft utvecklingssamtal med spelarna som FKU17 Kristin Evernäs kommer att sammanställa och sedan kommunicera ut till hemmatränarna.</p>
<p>U15-spelarna fick i uppgift att själva skriva träningsdagbok där de bland annat skulle anteckna vad de hade fått för individuell feedback från tränarna under alla pass. Dessa ska sedan skickas till undertecknad för sammanställning och sedan skickas ut till hemmatränarna.</p>
<p><em>Skribent: FKU15 Boxiao Pan</em></p>
<p> </p>
<p><span style="font-size: large;"><b>Riksläger för U13</b></span></p>
<p><b><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/15894931_1197620246940499_7501127897060739581_n.jpg?w=960&h=720" height="720" width="960" /></b></p>
<p>13 killar och 13 tjejer deltar i lägret i Enskede rackethall. Dag 1:s två träningspass har varit diverse kom igång-övningar för att lära känna varandra och hallen de tränar i, samt en hel del dubbeldefensiv. Stort fokus på lägret är utbildning där spelarna dels ska få med sig grunderna i rörelsemönster och essentiella kvaliteter i dubbelkategorierna, dels lära sig tekniken för att kunna styrketräna med vikter.</p>
<p>Dag 2 är en tuff träningsdag för spelarna med totalt sju timmar träning. Spelarna är emellertid duktiga och försöker hela tiden koncentrera sig trots trötta ben och huvuden.</p>
<p>Dagens träning har fortsatt varit träning för dubbel. Mycket kring serve, retur och 3:e/4:e boll var spelarna ska täcka banan efter respektive returer. Men även positioner under spelet har gnuggats.</p>
<p>Spelarna har också hunnit träna vidare med utbildning av styrketräning. Målsättningen att samtliga spelare ska klara av tre knäböjningar med god teknik på 20 kg ser väldigt lovande ut.</p>
<p>Dagen avslutades med att spelarna fick prova på, och lära sig de tester badminton Sweden utför, så att de redan kan dessa samt känner sig tryggare i själva förfarandet kring tester. Dagens tester var chins, dips och brutalbänk.</p>
<p>Lägret började dag 3 med ett rent mixedpass där vi främst lade fokus på positioner och skillnader i förhållande till dubbel. Efter lunch delades spelarna in i två lag (Team Lagnamn och Team Tompas Favoriter), på tre matchomgångar skulle lagen samla så mycket poäng som möjligt. Flera jämna matcher resulterade till slut i att Team Tompas Favoriter lyckades knyta ihop säcken och vinna.</p>
<p>Avslutningsvis under kvällspasset gjordes det sista fystesterna. Idag var det knäböj, utfall, spänst samt 5 och 10 meter som stod på schemat. Alla spelare klarade att göra knäböj 20kg 3 repetitioner med fin teknik.</p>
<p>Lägrets sista dag hade bara ett träningspass. Träningspasset innehöll än mera utbildning inom mixed, vilka ytor som ska täckas av spelarna i vilka lägen av bollarna, men framförallt på vikten av att våga kliva fram i banan så fort läge ges.</p>
<p>Efter en snabbare utvärdering av lägret konstaterades det spelarna tyckte lägret var för kort, samt att vi borde köra läger på både sportlov, påsklov och i maj… :-)</p>
<p>Vi förbundskaptener passar på att tacka alla spelare för ett väl genomfört läger och lycka till på kommande tävlingar!</p>
<p><em>Skribenter: FKU13 Veronica Österlund och FKU13 Thomas Csiffary</em></p>
<p>Mer utförliga rapporter och massor av bilder från Rikslägren hittar ni på förbundets <a href="https://www.facebook.com/badmintonsweden/" title="facebooksida">facebooksida</a>.</p>
  
  <div class="text-gray-400"> Publicerad: 2017-01-06</div>
  

    </main>

</body>

</html>