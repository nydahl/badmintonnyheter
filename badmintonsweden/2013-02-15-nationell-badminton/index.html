<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nationell Badminton</h1>
  <div class="mb-2 text-xl">Många beslut tagna och en del nyheter till kommande säsong!
  </div>
    <p>Under Senior-SM i Uddevalla samlades hela verksamhetsområdet nationell badminton (ca 15 personer) för att gå igenom säsongen som är och blickade framåt för att fortsätta mot målet som är 5000 licensierade till 2017 och fördubbla verksamheten i hela Badminton Sweden.</p>
<p> </p>
<p><strong>Klubbdomare</strong></p>
<p>En ny virituell klubbdomarutbildning kommer att tas fram till hösten 2013. Tanken är att man kan gå utbildningen online för att sedan döma minst 5 matcher för att bli klubbdomare. Alla som ansöker om tävlingar till kommande säsong måste utbilda minst 3 och max 6 domare beroende på storlek av förening. Vi hoppas på detta sätt höja kvalitén på våra tävlingar framöver.</p>
<p> </p>
<p><strong>Nationellt ungdomsseriespel</strong></p>
<p>Jan Esp ansvarar för att formerna till en nybörjarserie för ungdomar tas fram och presenteras för distrikt. Ungdomar som finns under Topp-40 på sverigerankinglistan får delta och serien ska starta till hösten 2013. Vi hoppas såklart att många distrikt och föreningar ska delta.</p>
<p> </p>
<p><strong>Tre lag i samma serie</strong></p>
<p>VoNB beslutade att max 3 föreningar får delta i ett Team och att syftet med detta är ett samarbete mellan föreningarna och inte bara tävlingsspel, ha minst ett lag i en underliggande serie samt att föreningarna ska ha en geografisk närhet.</p>
<p> </p>
<p><strong>Serien in i Sverigerankingen</strong></p>
<p>Serien är det finaste vi har och vi vill självklart försöka höja statusen på denna. Ett sätt är att vi under våren tittar på möjligheterna att få in det nationella seriespelet i Sverigerankingen. Resultatet av undersökningen ska presenteras på tävlingskonferensen i maj.</p>
<p> </p>
<p><strong>Riksomfattande nybörjartävling</strong></p>
<p>Maria Nilsson, Oscar Fahlström och Marcus Bergh samt Johan Olofsson ansvarar för att ta fram ett koncept för ett riksomfattande nybörjartävlande utan krav på att vinna (”våga börja tävla”) tillsammans med föräldraaktiviteter och att nybörjartävlingen är start på ett komplett konceptet som innebär att vi hjälper föreningarna/distrikten att skapa ”trappa” där tävlandet trappas upp. Vi ser 08 cup och Rookie Tour som naturliga steg i den trappa som ovanstående grupp bygger upp.</p>
<p> </p>
<p><strong>Utländska ungdomars SM-deltagande</strong></p>
<p>Utländska ungdomar (U13-U17) tillåts delta i svenskt individuellt mästerskap under förutsättning att de tillhör en svensk förening och har varit folkbokförda i Sverige minst 6 månader. Gäller from säsongen 13/14. Detta för att i denna unga ålder flyttar ofta ungdomarna med sina föräldrar och ska således ha chans att delta.</p>
<p> </p>
<p><strong>Svensk Grand Prix</strong></p>
<p>Kommer inte att finnas from säsongen 13/14, men dock kommer samma typ av tävling att finnas men helt enkelt byta namn. Så de som tilldelats arrangemngen till säsongen 13/14 sker ingen skillnad, förrutom att tävlingen kommer byta namn och att på sikt kommer vi vilja höja prissummorna på varje enskild tävling och en öppen bidding-process ska ske kring dessa tävlingar och en nationell sponsor ska försöka rekryteras. En slutvinnare kommer därför ej att utses då det är Sverigerankingen som gäller och ersätts med högre prissummor per tävling istället.</p>
<p>Exakt upplägg ska presenteras inom kort på hemsidan. Ansvarig är Anders Mårtensson och Kent Kotte.</p>
<p> </p>
<p><strong>Wilson Junior Tour</strong></p>
<p>Då vi inte längre har en Wilson Junior Tour lista så kommer själva namnet att ändras. Tävlingarna som kallas WJT idag kommer finnas kvar och ha samma nivå (nivå 4) men heta Wilson Tävling, och alltså inte vara en tour med slutsegrare då det är Sverigerankingen endast som kommer gälla. Så "WJT" helger kommer helt enkelt heta Wilson helger framöver. Wilson kommer fortfarande sponsra dessa tävlingar med priser, startgåvor och liknande, dock inga priser till "slutsegrare" då det inte finns några sådana.</p>
<p> </p>
<p><strong>Elit/U19 och SM U22</strong></p>
<p>Simon Ottosson, Maria Nilsson och Mattias Norell ges i uppdrag att kartlägga hur vi förändrar Elit/U19 till kommande säsong. Vi skall ta kontakt med FK U19 och spelarna om varför dessa inte deltager idag och dessutom skall vi sy ihop en lösning som gör att tex topp 10 på seniorrankingen inte får deltaga för att få fler U19 spelare emd påtävlingarna.</p>
<p><strong>A-C ungdomsgruppen</strong> slutligen skall finna modell som gör att alla garanteras mer än en match. Om detta sker genom B/C slutspel, pool eller liknande skall utredas av gruppen och presenteras inom kort</p>
<p><strong>U22 SM</strong> kommer upphöra from säsongen 2013/2014 pga det inte finns en liknande klass på någon annan tävling i Sverige och deltagarantalet sviktar från varje år, och istället undersöka om också U19 SM ska tas bort och ersättas med ett U21 SM från säsongen 13/14.</p>
<p> </p>
<p><strong>Onlineanmälan i Tournament Planner</strong></p>
<p>Mats Tibbelin, Kent Kotte och Simon Ottosson ansvarar för att Online-anmälan införs gällande Badminton Sweden-arrangemang från säsongen 13/14 och till samtliga sanktionerade tävlingar från säsongen 14/15.</p>
<p>Att samma grupp tittar på ett gränssnitt för spelare att själva anmäla sig till tävlingarna och att sedan klubbarna kan attestera och skicka in anmälan från respektive klubb så administrationen på föreningarna själva minskar.</p>
<p> </p>
<p><strong>Sverigerankingen</strong></p>
<p>Är på plats men är inte helt 100%. Det finns just nu en rankinggrupp som tittar på förändrade poängnivåer som ska gälla from efter SM-tävlingarna som ska få bort ojämlikheter mellan klasserna. Det största problemet är när juniorer går upp och spelar seniorklasser. Detta är ett stort arbete och gruppen arbetar intensivt med bla kansliet och företaget i Holland för att skapa bra förutsättningar så snart som möjligt.</p>
<p>Tilllsvidare så ber vi om överseende med att rankingen inte är 100% och en del subjektiva seedningar kommer att göras till SM-tävlingarna innevarande säsong.</p>
<p> </p>
<p>För frågor kring ovanstående, kontakta Simon Ottosson på <a href="mailto:simon.ottosson@badminton.nu">simon.ottosson@badminton.nu</a></p>
  
  <div class="text-gray-400"> Publicerad: 2013-02-15</div>
  

    </main>

</body>

</html>