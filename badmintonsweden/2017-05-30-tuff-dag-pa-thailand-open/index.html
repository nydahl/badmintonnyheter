<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tuff dag på Thailand Open</h1>
  <div class="mb-2 text-xl">Efter Henris skada på tisdagen var det dags för dubbel och mixedspel under onsdagen i Thailand Open (Grand Prix Gold-tävling) i Bangkok mellan 30 maj och 4 juni.
  </div>
    <p>Nico Ruponen/Amanda Högström var först ut på morgonen i en match mot hemmaparet Tinn Isriyanet/Pacharapun Chochuwang. Förlust i första set med 17-21, kom tillbaka och vann andra set med 21-13. Kommer efter i tredje set med 2-10 och 6-17, kommer tillbaka till 15-19, men till slut förlust med 15-21.</p>
<p>Tre timmar senare är det dags för Nico Ruponen igen, nu i dubbel med Richard Eidestedt. Nico/Richard spelar en jämn match mot bättre världsrankade och 5-seedade indonesiska paret Berry Angriawan/Hardianto Hardianto. Nico/Richard vinner först set efter en fantastisk upphämtning, underläge med 2-10 och 6-17, vänds till vinst med 21-19. Förslust i andra set med 14-21. I tredje är det jämnt upp 11-13, men sedan tar indonesiska paret kommandot och vinner med 16-21.</p>
<p>Clara Nistad/Emma Wengberg spelar en lång match (1 timma 10 min) mot det indonesiska paret Keshya Nurvita Hanadia/Devi Tika Permatasari, seedade nummer 7 i tävlingen. Förlust i en mycket jämn match i tre set, där Clara/Emma är mycket nära att vinna matchen i tredje set, då de har ledningen med 19-15 och 20-18 och två matchbollar. Siffrorna blir till slut 14-21 22-20 21-23. </p>
<p>Först ut av de svenska deltagarna var Henri Hurskainen i singel. Henri som skadade sig under sista matchen på EM i Kolding och fick ett uppehåll i träningen på cirka fyra veckor. Henri visste att han inte är tillbaka i bästa form, men ville göra ett försök. Tyvärr, fick Henri i matchen mot Pratul Joshi efter 11-13 i första set ge upp, då Henri vred till knät, foten fastnade lite i mattan när han skulle ändra riktning. Det fanns ingen möjlighet till att fortsätta matchen.</p>
<p>Bakgrund: Efter EM var det dags för planeringen av träning och tävlande fram till VM i Glasgow. Tyvärr finns det inte många alternativ till större tävlingar i Europa under månaderna maj till juli, så spelarna måste resa ganska långt. De flesta av spelarna som deltar på VM kommer därför att först spela Thailand Open och sedan resa iväg och delta i Canada Open och US Open (11-23 juli).</p>
<p>Länk till lottning och resultat: <a href="https://bwf.tournamentsoftware.com/sport/matches.aspx?id=49D97DA5-5EBB-4732-97CF-4E1C5D5E6820" target="_blank">Thailand</a></p>
<p>Förbundet finansierar en tredjedel av tävlingens kostnader.</p>
<p>Tränare på plats: Anders Kristiansen tf. FK</p>
<p>Anmälada spelare: Henri Hurskainen (Fyrisfjädern), Nico Ruponen (Fyrisfjädern), Richard Eidestedt (Fyrisfjädern), Amanda Högström (Fyrisfjädern), Clara Nistad (Täby), Emma Wengberg (Täby)</p>
  
  <div class="text-gray-400"> Publicerad: 2017-05-30</div>
  

    </main>

</body>

</html>