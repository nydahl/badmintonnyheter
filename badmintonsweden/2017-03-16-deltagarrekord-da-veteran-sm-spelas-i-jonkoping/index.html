<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Deltagarrekord då veteran-SM spelas i Jönköping</h1>
  <div class="mb-2 text-xl">Då veteran-SM anordnas i Jönköping till helgen blir det med rekordstort deltagande. Hela 220 spelare finns på plats och tävlingarna bjuder på stor prestige då segrarna ges en plats på veteran-VM senare i år.
  </div>
    <p>Fredag till söndag pågår veteran-SM i Racketcentrum i Jönköping. Det är arrangören BMK Wätterstad som ska se till att tävlingshelgen blir så angenäm som möjligt för de 220 deltagarna.</p>
<p>− Det är naturligtvis roligt att så många vill komma till Jönköping och spela. Att vi har ett bra läge i landet tror jag har bidragit till det. Hade vi inte haft ungdoms-SM samma helg tror jag att det hade kommit ännu fler, säger tävlingsledare Ove Broman på BMK Wätterstad.</p>
<p>Med 220 spelare i de 31 olika tävlingsklasserna är tidschemat pressat och det blir ovanligt många matcher redan under fredagen.</p>
<p>− Vi hoppas på nöjda spelare och att det blir en riktigt bra helg där vi slipper skador och tråkigheter, säger Ove Broman.</p>
<p>Med ett stundande veteran-VM i Indien är SM-tävlingarna extra prestigeladdade. Seger i SM ger nämligen direktplats till VM som avgörs i september.</p>
<p>− Jag tror att många ser det som en språngbräda till VM i Indien, säger Nils Carlson, som är en av medlemmarna i veteranlandslagets styrgrupp och själv tävlar i herrsingel och herrdubbel V50 under veteran-SM.</p>
<p>Utöver det som sker inne på tävlingsbanan så ser Nils Carlson även fram emot att träffa vänner och kollegor från badmintonsverige.</p>
<p>− Det ska bli jättekul att träffa alla. Sen när man väl är på banan så vill alla förstås vinna, säger han.</p>
<p>Följ lottningar, matcher och resultat under helgen på följande länk: <a href="http://badmintonsweden.tournamentsoftware.com/sport/tournament.aspx?id=A9A6DF20-B098-40A3-8941-1CDEC59F2454" target="_blank">Veteran-SM 2017</a></p>
  
  <div class="text-gray-400"> Publicerad: 2017-03-16</div>
  

    </main>

</body>

</html>