<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Oliver Pongratz ny svensk förbundskapten</h1>
  <div class="mb-2 text-xl">Svenska Badmintonförbundet är glada att kunna presentera Oliver Pongratz som ny svensk förbundskapten.
  </div>
    <p>Nu är det klart att det blir 47-årige Oliver Pongratz från Tyskland som tar över jobbet som förbundskapten efter Andrew Smith vars tvåårskontrakt går ut till sommaren. </p>
<p>Rekryteringsprocessen har pågått under våren och bland många kvalificerade sökande föll valet till slut på Oliver Pongratz.  </p>
<p>– Vi är mycket glada att ha knutit Oliver till oss. Han har en bra erfarenhet med sig från både Tysklands landslagscenter och tiden som förbundskapten i Österrike, dessutom egen erfarenhet av internationell toppbadminton, säger Patrik Björkler, ordförande i styrgrupp elit/landslag.</p>
<p>Oliver Pongratz tillhörde på 90-talet de bästa herrsingelspelarna i världen och deltog bland annat på VM och OS i Atlanta 1996. </p>
<p>Efter sin spelarkarriär jobbade han som klubbtränare i Tyskland och därefter med damsingel på det nationella damcentret i Tyskland. De senaste tre åren har han varit förbundskapten och centeransvarig i Österrike.</p>
<p>Några av de singelspelare han tidigare jobbat med är Yvonne Li (rankad 44 i världen) och Luka Wraber (rankad 79 i världen).</p>
<p>– För mig är Sverige en stor badmintonnation med mycket historia och kunnande inom sporten så väl som en bra föreningsstruktur. Jag ser fram emot att få jobba både med de etablerade spelarna och lovande unga spelare och hjälpa dem att ta steg mot större framgångar, säger Oliver Pongratz.</p>
<p>Han har sedan länge ett gott öga till Sverige.</p>
<p>– Som spelare kom jag alltid väldigt bra överens med de svenska spelarna och tränarna. Jag tror att den svenska mentaliteten och mitt sätt att vara funkar väldigt bra ihop, säger han.</p>
<p>Tjänsten som förbundskapten startar formellt den 3 augusti och Oliver Pongrazt kommer att bo i Uppsala.</p>
  
  <div class="text-gray-400"> Publicerad: 2020-06-15</div>
  

    </main>

</body>

</html>