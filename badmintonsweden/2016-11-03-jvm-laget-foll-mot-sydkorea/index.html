<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">JVM-laget föll mot Sydkorea</h1>
  <div class="mb-2 text-xl">Trots bra spel förlorade Johanna Magnusson och Emma Karlsson (bilden ovan) damdubbeln mot Sydkorea, som vann gruppfinalen i Junior-VM i Bilboa. Efter 0-5-förlusten får Sverige kämpa vidare om placeringarna 17-32.
  </div>
    <p><em>Koreaner, koreaner, koreaner...</em></p>
<p>Som japanerna i OS-fotbollens berömda citat från Sven Jerring fanns det idag koreaner överallt, när Sverige mötte Sydkorea i gruppfinalen i lagdelen av Junior-VM i spanska Bilboa.</p>
<p>Våra svenska spelare gick in fulla med självförtroende efter gårdagens fina spel, men mötte här ett helt annat motstånd. Koreanerna flyttade boll och sig själva i ett högre tempo än vad vi är vana vid, dessutom med god precision och hur vi än försökte fanns det alltid ett bra svar från sydkoreas spelare.</p>
<p>- De var helt enkelt ett nummer för stora för oss, summerar förbundskapten Petter Yngvesson efter den klara 0-5 förlusten mot Sydkorea. Tempot är högre, disciplinen är bättre från koreanerna och vi får inget gratis. Alla bollar som vi är vana att vinna kommer tillbaka idag.</p>
<p>Vi tar det hela match för match med kommentarer från FK Petter Yngvesson.</p>
<p>Matchen inleddes idag med herrdubbel där Adam Gozzi och Calle Harrbacka startade. Adam och Calle fick en trög start men försökte hela vägen. Koreanernas precision i trängda lägen och starkare flackspel gjorde att Calle och Adam allt som oftast hamnade i defensiven, 7-21, 11-21 slutade matchen.</p>
<p>Petters analys:</p>
<p>- De hittar ingen lösning på hur de skall hantera motståndarna, fortsätter i samma spel och förlorar mängder av dueller i flacken där koreanerna är extremt starka.</p>
<p>Emma Karlsson tog sedan över i damsingeln och startade bra. Hade ledningen i första set men sedan kom relativt mycket enkla misstag av Emma som gjorde att koreanskan lätt gick ifrån. Även här blir Emma utsatt för stor press och precision och trots bra stridsmoral klarar hon inte ut sin starka motståndare utan förlorar i två raka, 10-21, 8-21.</p>
<p>- Emma känns lite stressad och gör enkla misstag direkt på serve eller från enkla lägen, hon tror inte riktigt på det idag, summerar Petter.</p>
<p>I herrsingeln som följde därefter gjorde Viktor ett mycket bra första set. Siffrorna 11-21 säger inte det men bollarna och det spel Viktor visade upp lovar gott för fortsättningen. Koreanen var extremt bollsnål och Viktor tvingades vinna alla poäng han fick. I andra mattades han något av det höga tempot men en bra insats mot en mycket kompetent motståndare.</p>
<p>- Viktor spelar med bra i duellerna men hittar inga lösningar för att ta poäng. Han har samma spelstil som sin motståndare som tyvärr är snäppet starkare och vassare från de flesta lägena. Viktor spelar bra och jag är nöjd men det räcker tyvärr inte idag, sammanfattar Petter. 3-0 till Korea och matchen avgjord. </p>
<p>I den kommande matchen fick vi se en mycket fin prestation av Sverige genom Emma Karlsson och Johanna Magnusson i damdubbeln. Tjejerna hade ledningen i första set med 11-9 efter mycket fint och varierande spel. Koreanskorna ändrade sedan lite taktik och täckte upp diagonalerna och lyfte tillbaka Emma och Johanna i bakplan och kontrade effektivt. Emma och Johanna hittade ingen riktig moteld utan föll till sist efter två välspelade set med siffrorna 17-21, 13-21.</p>
<p>- En av de matcher jag är mest nöjd med idag, säger Petter Yngvesson. Bra första set där de styr det bra. Tyvärr lite enkla misstag i de avgörande bollar i första set som blir dyrbara. Annars hänger de med bra i tempot hela matchen.</p>
<p>Matchen avslutas med mixeddubbeln där Calle Harrbacka än en gång spelar med Tilda Sjöö. Efter en tveksam start kommer Calle och Tilda in i matchen mer och mer. Efter förlust i första set med 12-21 är andra set riktigt jämt och spelet bra. Vid 15 lika tar koreanerna några viktiga poäng och vinner till slut setet med 17-21.</p>
<p>- Mixeden är jag också mycket nöjd med. En av de tuffaste matcherna på förhand men Tilda spelar bra hela matchen och vågar kliva in och ta initiativ. När Calle, som har lite jobbigt i första, kommer upp i hög nivå i andra gör de ett mycket bra set som bådar gott framåt, säger Petter.</p>
<p>Förlusten innebär att Sverige nu spelar om platserna 17-32. I morgon fredag ställs vi mot hemmanationen Spanien, som är regerande Europamästare i U19. På pappret en mycket oviss match som kan sluta hur som helst men där tipset är 3-2 till något av lagen.</p>
<p><span> </span><a href="http://bwf.tournamentsoftware.com/sport/tournament.aspx?id=71E1CCBA-C608-420E-8197-C17EBB82EC0C">Här finner du lottning och resultat i lagspelet.</a> </p>
  
  <div class="text-gray-400"> Publicerad: 2016-11-03</div>
  

    </main>

</body>

</html>