<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Big in Japan när Felix Burestedt åker på OS</h1>
    <p><em>Felix Burestedt, svensk badmintons representant i OS i Tokyo. Foto: Johan Pellas.<br /></em></p>
<p>Han är bäst i Sverige, rankad 14:e i Europa och är just nu 57:a i världen. Målet är givet, att klättra på rankingen och vinna internationella medaljer.</p>
<p>– Jag ser fram emot att komma till OS i Tokyo och utmana de allra bästa, säger Felix Burestedt, 26-åringen som får göra OS-debut på sina huvudmotståndares egna hemmaplan.</p>
<p>– Badminton tillhör en av världens största idrotter sett till utövare, och de allra flesta finns borta i Asien. Det är galet stort och satsningarna som görs på framgång och medaljer är enorma. Det kommer att krävas en maxprestation för att vinna matcher där borta, men jag är redo.</p>
<p>Felix är skåningen som tävlar för Halmstad Badmintonklubb och har valt att flytta över sundet till Holbæk i utkanterna av Köpenhamn för att få bästa tänkbara sparring.</p>
<p>– Häromdagen tränade jag mot sex av de bästa spelarna i Europa. Det är bara så jag kan utvecklas och ta nästa steg.</p>
<p>Under OS kommer Felix att få uppmärksamhet av flera skäl, inte minst för sin längd.</p>
<p>– Jag är 193 centimeter lång, att jämföra snittet i världseliten som är 175-180 centimeter. Min längd kan vara en fördel ibland, men mina motståndare kommer att göra allt för att jag inte ska kunna nyttja den, som i smashlägen där jag har en bättre räckvidd och kan trycka ner bollarna. Spelarna från Japan, Malaysia, Indonesien tillhör de allra bästa, men asiaterna kommer aldrig att vinna mot mig i längden. Det ska bli kul att ser hur jag ska kunna överlista dem.<br /><br />OS i Tokyo omfattar 41 spelare inklusive några wild-cards där bara de allra bästa får vara med. Spelarna delas in i 13 olika grupper om tre eller fyra spelare, där alla möter alla och bara den sammanlagda vinnaren från varje grupp tar sig vidare i turneringen.</p>
<p>– Det är extra raffinerat att det i varje grupp finns en spelare som är rankad 1-13 i världen. Det betyder att jag sannolikt behöver vinna mot en sådan spelare i kvalet för att ta mig vidare.</p>
<p>Omöjligt? Nej, menar Felix.</p>
<p>– De senaste åren har inte inneburit så många möjligheter till matcher av den kalibern. Men jag har hotat de allra bästa ett antal gånger och vet vad jag behöver utföra. Jag är en ganska offensiv spelare och ska försöka utnyttja mina styrkor. Jag slår mycket vinklar från bakplan, tycker om att smasha och är hyfsat snabb också.</p>
<p>En match spelas i bäst av tre set där varje set spelas till 21 poäng.</p>
<p>– Kan jag vinna de rätta bollarna, ta två-tre poäng till i varje set… Jag knackar på dörren och är sugen att lugga de bästa.</p>
<p>Badminton tillhör en av de mest krävande sporterna som finns, där fysik går hand i hand med teknik, strategi och mod att våga i de rätta tillfällena.</p>
<p>– Det är oerhört tufft att spela matcher på den här nivån, det är en väldigt dynamisk och komplex sport. Alla parametrar behöver stämma. Jag har ägnat mycket tid åt fysisk träning där jag i tester också sett en förbättring. Det gäller att orka en hel match och tempot är väldigt uppskruvat. Jag känner mig starkare nu på flera plan och hoppas kunna visa det med start den 24 juli. </p>
<p>Felix reser till Japan och staden Fukuoka (en timme från Tokyo med flyg) den 12 juli, detta för att acklimatisera sig och delta på ett pre-camp. Det skiljer sju timmar mellan Sverige och Japan. Lottningen till OS-turneringen äger rum den 8 juli, en lottning som Felix kommer att följa med intresse.</p>
<p>– Motståndarna är dem som står i vägen för min framgång. Dom existerar och flera kommer att ha en bättre världsranking än mig. Men jag tror på mig själv och vet att jag kan hota de allra bästa i världen.</p>
  
  <div class="text-gray-400"> Publicerad: 2021-07-05</div>
  

    </main>

</body>

</html>