<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Unga SM-medaljörer korade</h1>
  <div class="mb-2 text-xl">Under helgen spelades både U17, U15 och U13-SM och många av Sveriges unga talanger åkte hem från mästerskapen med flera guldmedaljer hängandes runt halsen.
  </div>
    <div class="kvgmc6g5 cxmmr5t8 oygrvhab hcukyx3x c1et5uql ii04i59q">
<div dir="auto">Under helgen spelades både U17, U15 och U13-SM och många av Sveriges unga talanger åkte hem från mästerskapen med flera guldmedaljer hängandes runt halsen.</div>
<div dir="auto">I U13-SM som spelades i Uppsala kunde Tobias Niemi Ström från Trollhättan glida igenom hela herrsingelturneringen utan att tappa ett enda set. Han pressades hårt av Västra Frölundas Victor Gunnlert i semifinalen, men hade i övrigt en ganska komfortabel resa mot guldmedaljen. Tillsammans skulle de båda även utgöra en vinnande kombination i herrdubbeln där Tobias och Victor gick hela vägen till toppen av prispallen utan setförlust.</div>
<div dir="auto">U13-klassens jämnaste final spelades i damdubbeln där Emma Ryberg från BMK Racket och hennes partner Isabella Widberg från Täby kammade hem titeln efter seger med 21-18 i det avgörande setet. På singelsidan visade Fyrisfjädern återigen att man fostrar duktiga damspelare då klubbens Meja Juhani vann övertygande, även om hon fick slita sig till segern i finalmatchen mot Lugis Aiwei Sun. Detta efter 21-19 i båda seten.</div>
<div dir="auto">I mixedkategorin var det sammansvetsade, men oseedade Spårvägenparet Hilde Sidfalk och Oscar Hyltner allra starkast och fick stå överst på tronen efter en imponerande segersvit.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto"><br />På västkusten, närmare bestämt ute på Orust, avgjordes U15-klassen och även där fanns en riktig dominant med. Kistas Matilda Ståhle tog nämligen guld i både dubbeln och mixeden i par med klubbkompisarna Felicia Silvennoinen och Anton Nilsson. Men i singelfinalen fick hon till slut ge sig mot en mycket välspelande Greta Ribokas från Västra Frölunda. Greta vann den drabbningen med minsta möjliga marginal där segersiffrorna i det avgörande setet skrevs till 22-20.</div>
<div dir="auto">Ytterligare en spelare som skrev in sig i historieböckerna tack vare sina dubbla guldmedaljer var Malmös Daniel Huang som dels lyckades vinna herrsingeln efter en strålande insats rakt igenom, men även herrdubbeln tillsammans med Spårvägens Carl Rosenlund.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto"><br />Den äldsta klassen av helgens alla ungdomsmästerskap arrangerades i Sundsvall, vilket blev en riktig drömturnering för Spårvägens Romeo Makboul och IFK Umeås Mio Molin. Dessa både U17-lirare tog tillsammans hem alla herrkategorier. Romeo infriade sitt stora favoritskap och vann planenligt singeln och Mio lyckades tillsammans med sin tvillingsyster Alice försvara sitt guld i mixeden från förra året. Dessutom vann Romeo och Mio herrdubbeln relativt ohotat. Romeo fick dock en något oväntat tuff drabbning i kvartsfinalen av singelturneringen där Örebros Casper Nordling var ytterst nära en riktig praktskräll. Till slut kunde ändå Romeo hålla undan och vinna med 21-18 i det tredje setet.</div>
<div dir="auto">På damsidan var Frölundas Elin Öhling återigen bäst i singeln efter en mycket tät uppgörelse mot BMK Rackets Elin Ryberg. Öhling var kyligast i de avgörande lägena och vann den finalen med 25-23, 22-20. Ryberg skulle dock få sin revansch när hon istället plockade hem damdubbeltiteln i par med Auras Amanda Magnusson. Därmed fick även hon åka hem med flera medaljer till prisskåpet.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Ett stort grattis till alla nyblivna SM-medaljörer, och alla andra, för ett fint deltagande!</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto"><br />Nu återstår bara ett svenskt mästerskap den här säsongen då Veteran-SM spelas den 6-8 maj i Tranås. Vi önskar alla spelare lycka till där och riktar ett stort tack till helgens arrangörsklubbar Fyrisfjädern, Torp och Bergsåker för riktigt fina arrangemang.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto"><br />Bilden är hämtad från damdubbelfinalen från U17-SM i Sundsvall.</div>
</div>
  
  <div class="text-gray-400"> Publicerad: 2022-03-29</div>
  

    </main>

</body>

</html>