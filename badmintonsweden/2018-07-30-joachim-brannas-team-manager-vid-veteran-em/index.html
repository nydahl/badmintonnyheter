<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Joachim Brannäs Team Manager vid Veteran-EM</h1>
  <div class="mb-2 text-xl">I slutet av september är det dags för Veteran-EM i spanska Guadalajara. Sverige åker dit med en stor trupp, och Team manager är Joachim Brannäs.
  </div>
    <p>Många svenskar satsar på Veteran-EM i Guadalajara den 24-30 september. Hela 122 svenska spelare är anmälda!</p>
<p>– Mycket roligt att vi är så många, säger Joachim Brannäs som sitter i styrgruppen för Sweteranerna och som också själv ska vara med och spela i Spanien.</p>
<p>Rollen som Team Manager går ut på att hålla ihop den svenska truppen och se till att det praktiska hanteras före och under tävlingen.</p>
<p>– Nu handlar det bland annat om att se till att anmälningarna fungerar, och att seedningarna blir rätt. Jag sköter alla kontakter med de spanska arrangörerna och det svenska förbundet, berättar Joachim, som till vardags tränar och spelar för Sollentuna.</p>
<p>– Sedan är det praktiska saker som att alla ska ha landslagskläder och att de kiropraktorer som vi har glädjen att få med oss till Spanien får en lokal där nere.</p>
<p>Under själva tävlingen är han sedan länken till tävlingsledningen, går på Team manager-möten och ser till att relevant information når de svenska spelarna.</p>
<p>Har du frågor gällande Veteran-EM? Då ska du vända dig till Joachim. Kontakta honom på mejladressen <a href="mailto:sweteran@badminton.nu">sweteran@badminton.nu</a></p>
<p><a href="http://www.sportnik.com/group/30564" target="_blank">Och vill du veta mer om den svenska Veteran-verksamheten och Veteran-EM i Spanien? Gå då in på veteranernas egen sajt.</a></p>
  
  <div class="text-gray-400"> Publicerad: 2018-07-30</div>
  

    </main>

</body>

</html>