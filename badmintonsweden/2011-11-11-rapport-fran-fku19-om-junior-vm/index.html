<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rapport från FKU19 om Junior VM</h1>
  <div class="mb-2 text-xl">Efter hemkomsten från Taiwan har FKU19, Peter Gustafsson, skrivit en rapport från tävlingen!
  </div>
    <p>Den korta tid vi hade för att acklimatisera oss till tidsskillnad, klimat etc blev tyvärr ännu kortare på grund av flygförseningar som gjorde att vi tvingades tillbringa en natt i London innan vi kunde fortsätta vår färd via Paris till slutdestinationen. Vi hinner med två träningar innan tävlingsstart. Vi får lite matcher då vi matchar mot tyskarna andra dagen vilket var bra.</p>
<p>Filip/Jacob möter i sin första dubbel ett par från Hong Kong som tyvärr slutar med förlust med siffrorna 13-21, 13-21. Motståndarna går sedan till kvartsfinal där de inte räcker till längre.</p>
<p>Jacob ställs ett par timmar senare mot en Korean där Jacob faller med siffrorna 14-21, 15-21. Jacob klarar inte av att ligga högt upp i banan hela matchen rakt igenom vilket gör att initiativet hamnar hos motståndaren. Koreanen möter på sin överman i fjärde omgången.</p>
<p>Albin kliver in i turneringen på eftermiddagen samma dag och möter den enda deltagaren från Guatemala och Albin tar Sveriges första och som det skulle visa sig enda vinst i turneringen genom att vinna med siffrorna 21-17, 13-21, 21-14. I sin andra match samma dag möter han Soon Lee Gerald från Singapore. Albin ser piggare ut och inleder bra och är med upp till 11 i första set. Tyvärr slutar detta set med förlust, 12-21. I andra set så tar Albin kommandot direkt och leder som mest med 9-4 men även här slutar det med förlust, 14-21 då Albin tar tvärslut i mitten på setet.</p>
<p> </p>
<p>Även om tävlingen inte har gett oss så mycket resultatmässigt så har det dock gett nya erfarenheter och lärdomar. Sådana saker som spel i riktig stor hall (cirka 8000 besökare), högt i tak och inga referenspunkter för banan samt olika vindar i hallen som ger speciella förutsättningar för spelet. Även sådana saker som magproblem under vistelsen kan påverka sin prestation.</p>
<p>Men nya erfarenheter, nya lärdomar som vi tar med oss mot nya mål och med givande diskussioner under tävlingen om vad vi saknar, hur vi skall kunna utvecklas och ta ytterligare ett steg mot toppen har det blivit.</p>
<p> </p>
<p>FKU19 Peter Gustafsson</p>
  
  <div class="text-gray-400"> Publicerad: 2011-11-11</div>
  

    </main>

</body>

</html>