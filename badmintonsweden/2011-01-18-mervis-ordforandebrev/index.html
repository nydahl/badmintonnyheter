<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Mervis ordförandebrev</h1>
  <div class="mb-2 text-xl">Mervi hälsar välkommen till ett nytt badmintonår
  </div>
    <p><strong><em> </em></strong><strong><em>Hej Badmintonsverige, </em></strong></p>
<p><strong><em> </em></strong></p>
<p><strong><em> </em></strong></p>
<p>Ett varmt välkomnande till ett härligt nytt badmintonår med många utmaningar och möjligheter.</p>
<p> </p>
<p>Vi inleder året med Swedish International Stockholm, som också sparkar igång vårt jubileumsår; Svenska Badmintonförbundet fyller 75 år den 9 april 2011!</p>
<p> </p>
<p>Jag hälsar alla spelare, 230 stycken, varmt välkomna till Eriksdalshallen, Stockholm för att visa upp färdigheter och kämparanda. Jag välkomnar också publiken och hoppas att så många som möjligt tar denna utmaning att se bra badminton på hemmaplan. Inte minst skall vi vara där för att heja fram och ge vår support till samtliga svenska representanter som deltar i tävlingen, från kvalen till huvudturneringen. Jag önskar er alla lycka till med en hälsning om att visa vad du kan! Må den bäste spelaren vinna!</p>
<p> </p>
<p>På lördag kväll har vi den stora jubileumsbanketten med många prominenta gäster; representation från BWF, hela Badminton Europe Council, representanter våra grannländer samt från Riksidrottsförbundet och SOK. Den stora svenska badmintonfamiljen inkluderar både badmintonlegender och nya kommande stjärnor. Banketten blir en kick off för jubileumsfirandet som kommer att sätta prägel på en mängd aktiviteter under året. Vilket härligt sätt att förbereda oss inför EM 2012 i Karlkrona som sedan banar vägen för OS i London i augusti 2012! Nu gäller det att vi visar resultat och håller målsättningarna höga!</p>
<p> </p>
<p>Min önskan är att SIS även blir en förträfflig träffpunkt för ledare samt övriga badmintonentusiaster och -intressenter med möjlighet att umgås, byta tankar och idéer, ställa frågor och visa engagemang.</p>
<p> </p>
<p>Två veckor efter SIS träffas vi i Täbys nya badmintonhall för att kora årets nya seniormästare</p>
<p>i svensk badminton. Detta evenemang ger Badmintonsverige en naturlig fortsättning på idéutbytet från SIS. Hjärtligt välkommen till Täby Badminton, som säkert kommer att erbjuda ett fantastiskt SM i den nya hallen!</p>
<p> </p>
<p>Som framgått av hemsidan, har vi fått nyordning och förstärkning inom verksamhetsområdet internationell badminton. Med anledning av att nuvarande FK, Per-Henrik Croona inte kan följa med på internationella tävlingar på grund av att han inte vill flyga mer, har han valt att säga upp sig och avsluta sin tjänst som Förbundskapten. Vi ser det som att denna händelse ger styrelsen möjlighet att dra fram nya och förbättrade riktlinjer för VO Internationell Badminton. Utvecklingen av våra elitspelare, NBC och våra ungdomslandslag kommer inte att äventyras på något sätt utan detta ben kommer utvecklas vidare enligt styrelsens tidigare målsättning. Det känns betryggande att vi har fått både Richard och Peter att förstärka verksamhetsområdet och NBC under våren. Detta har möjliggjorts genom att det har skapats utrymme i deras befattningar inom Riksidrottsgymnansierna, som dock inte kommer att påverka skolans verksamhet negativt. </p>
<p> </p>
<p>Varje förändring, trots att det alltid känns tungt, kan efter en initial bearbetning vändas till något positivt och en ny förbättrad möjlighet uppstår. I sådana här situationer krävs det ett visionärt och framåtriktat ledarskap för att inte tappa fokus på de mål som vi har inom verksamhetsområdet Internationell Badminton. Här räknar jag med ett stort stöd och bidrag från alla som sysslar med elitbadminton och efter vad jag kan se så har samarbetsklimatet förbättrats avsevärt.</p>
<p> </p>
<p>När jag tillträdde som ordförande 2008 och vår dåvarande Förbundschef bytte racket och lämnade oss, var situationen betydligt svårare för styrelsen i förbundet. Idag har Badminton Sweden en fyraårig plan för verksamhetsutveckling som är godkänd av årsmötet och som ger oss en inriktning och plattform utifrån vilken styrelsen kan skapa strategier för den fortsatta utvecklingen. När förändringar sker och resurser saknas blir det naturligtvis viktigt att kunna prioritera klokt. Detta är styrelsens uppgift och så kommer också att ske. Men eftersom inriktningen för förbundet finns klar blir <strong>inte </strong>de enskilda uppsägningarna i form av resurstapp någonting som skakar verksamheten i grunden utan takten kan förändras och andra prioriteringar och förbättringar kan komma istället. Styrelsens ledarskapsförmåga är viktig när det sker snabba och i viss mån oväntade förändringar. Jag har stor tillit till min styrelse och dess förmåga. Kommande årsmöte får bedöma hur bra vi har lyckats med vår förvaltning enligt riktlinjerna. Utifrån det europeiska perspektivet, med tanke på kommande EM, har inte våra resursförändringar någon som helst betydelse. Detta har vi redan säkerställt med Badminton Europe.</p>
<p> </p>
<p>Jag känner dock behovet av att påminna om den verksamhetsinriktning (finns på hemsidan under förbundet/verksamhetsidé för mer ingående studier) som finns till grund för förbundets arbete och som består av att:</p>
<p> </p>
<ul>
<li>Öka antalet medlemmar i förbundet </li>
<li>Positionera oss som hälso- och motionsidrott för både befintliga som nya badmintonutövare</li>
<li>Stärka varumärket och profilera idrotten för att bli en mer attraktiv samarbetspartner </li>
<li>Utveckla spelare med kapacitet att nå internationell framgång som senior och där NBC är den naturliga platsen för Sveriges bästa och mest utvecklingsbara spelare</li>
<li>Arbeta för att utveckla verksamheten för elitbadminton på föreningsnivå</li>
<li>Kontinuerligt utveckla utbildningsverksamheten </li>
<li>Ha moderna och attraktiva informationskanaler som är anpassade för att bäst attrahera befintliga och presumtiva målgrupper</li>
<li>Badminton Sweden skall vara en effektiv och optimerad organisation där är vi skapar förutsättningar för att samarbeta mer gränsöverskridande mellan förbund och distrikt samt mellan olika distrikt</li>
</ul>
<p> </p>
<p>Vår tf Förbundschef Thomas Angarth har en viktig uppgift i att säkerställa kanslifunktionens optimala effektivitet och målinriktning nu när Magnus Fantenberg slutar i februari. Kanslifunktionen är en serviceorganisation till verksamheten och skall alltid kunna leverera service. Det viktiga är att alla anställda känner energi och glädje i arbetet för att kunna känna motivation för den målsättning vi har. Våra verksamhetsplaner för året är viktiga och styrelsen kommer att diskutera möjliga omprioriteringar på nästa styrelsemöte. Låt oss nu kraftsamla kring vår målsättning och verkligen visa att vi kan!</p>
<p> </p>
<p>Låt oss inspireras av världens snabbaste racketsport i alla dessa fantastiska tävlingar vi har framför oss under våren, SIS, alla SM inklusive Veteran-SM, Elitserien, lokala serier samt övriga badmintontävlingar!</p>
<p> </p>
<p>Till sist vill jag lyfta fram alla våra ambassadörer som arbetar jättehårt för att lyfta sporten, få fler att spela och leda spelet. Tack alla ni som jobbar jättehårt lokalt för att skapa mera badminton! Föreningarna är vårt hjärta och vår pulsåder!</p>
<p> </p>
<p>För att citera Winston Churchill: ”<em>Det är inget fel på förändring, bara den går i rätt riktning!”</em></p>
<p> </p>
<p>Med varma januarihälsningar,</p>
<p> </p>
<p>Er ordförande</p>
<p> </p>
<p>  </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
<p> </p>
  
  <div class="text-gray-400"> Publicerad: 2011-01-18</div>
  

    </main>

</body>

</html>