<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Utbildningshelg samlade tränare i Göteborg</h1>
  <div class="mb-2 text-xl">Under helgen samlades tränare från olika delar av landet i Göteborg för att ta det första steget i tränarutbildningen Coach Level 1.
  </div>
    <p><em>Bild: Bakre raden från vänster: Christoffer Andersson, Uddevalla, Jonas Karlsson, Vårvinden, Kim Ljunggren, Returen Åkersberga, Torbjörn Nyberg, Slottsstaden Malmö, Thomas Csiffary, Tutor Badminton Sweden, Anu Balendran, Göteborgs BK, Eric Bojesson, Co-tutor Badminton Sweden. Främre raden från vänster: Örjan Nilsson, Uddevalla, Alexander Landberg, Påvelund, Emelie Carlsen, Askim, Lars Sologub, Co-tutor Badminton Sweden, Tom Causer, Expert Badminton Europe.</em></p>
<p>4-5 mars gick del ett av tränarutbildningen ”Coach Level 1” av stapeln vid Alelyckans Sportcentrum i Göteborg. Detta var säsongens tredje upplaga av utbildningen, som samlade åtta deltagare. Utbildningshelgen leddes av Thomas Csiffary som var nöjd med utfallet.</p>
<p>− Det gick väldigt bra och jag tror att deltagarna var jättenöjda. Det är nyttigt med den här typen av utbildningar så att tränare får med sig ytterligare kunskaper ut i landet, säger han.</p>
<p>Närvarande under kursen fanns även Badminton Europes utsände Tom Causer som stöd samt Erik Bojesson och Lars Sologub som assisterande tränarutbildare.</p>
<p>Tränarutbildningen ”Coach Level 1” består av ett antal moment där deltagarna lär sig om slagteknik, fotarbetsteknik, ledarskap, taktik och mental träning för att nämna några delar. Deltagarna fick även med sig ett flertal uppgifter till del två av kursen som äger rum vid ett senare tillfälle.</p>
<p>− De här utbildningarna är ett lyft som är jättebra för svensk badminton och vi kommer behöva ännu fler utbildningar framöver, säger Thomas Csiffary.</p>
<p>Coach Level 1 är det första steget, grundtränarnivån, i Svenska badmintonförbundets tränarstege. Utbildningsprogrammet i sin helhet består av fyra nivåer (Coach level 1-4) där tanken för tränare under utbildning är att de praktiserar sina nya kunskaper efter varje utbildningssteg innan nästa tas. Inför Coach Level 1 är det en stark rekommendation att tränarna först deltar i endagskursen Badminton ABC, som arrangeras av föreningar och distrikt i samverkan med Badminton Sweden.</p>
  
  <div class="text-gray-400"> Publicerad: 2017-03-08</div>
  

    </main>

</body>

</html>