<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Föreläsning om flyt och oflyt</h1>
  <div class="mb-2 text-xl">Att ge varandra high fives känns inte bara grymt. Det kan faktiskt påverka resultatet!Foto: Mats Persson.
  </div>
    <p>Positivt och negativt momentum är vad vi i dagligt tal kallar ”flyt” och ”oflyt”. På elitnivå kan sådana perioder påverka utgången av en match.</p>
<p>Idrottspsykolog Karin Moesch har studerat spelares individuella beteende under perioder av flyt:<br /> – När jag tittade på målskyttars beteende blev det tydligt att beröring var positivt för fortsatt flyt. High five och liknande. Däremot var inte en näve i luften eller liknande gester något som fungerade. Något att tänka på för de aktiva, alltså.<br /> – Effekterna i stunden kan vara små, men kan leda till en stor slutlig effekt. Inom elitidrott är det ju ofta de små marginalerna som avgör.</p>
<p>I en ytterligare studie intervjuade Karin Moesch tränare och ledare för att ta reda på hur de uppfattade sina lag i positivt och negativt momentum.<br /> – De såg att spelare med positivt momentum har högt självförtroende, vilket visar sig till exempel genom att de vågar skjuta, medan motsatsen händer under perioder av negativt momentum.<br /> Dessutom var det uppenbart att kommunikationen på planen var central:<br /> – Perioder av flyt utmärktes av att spelarna kommunicerade mycket på planen. När det gick sämre var det tvärtom.<br /> Tränarna kan enligt Moesch påverka lagets momentum och hennes avhandling ger förslag på en rad strategier. En sådan är tydlig rollfördelning mellan spelarna.<br /> – Man kan se att i ett positivt momentum håller spelarna sig till sin roll. I ett negativt momentum försöker man kanske hjälpa sin kompis, eller tappar fokus på det man egentligen ska göra.</p>
<p>Pauser under matchen kan användas för att försöka rätta till detta.<br /> – Det är normalt att det går upp och ner i alla matcher. Problemet uppstår bara när spelarna låter sig styras av de negativa känslor och tankar som ofta uppstår i dåliga faser, och börjar förändra sitt beteende till det värre. Tränare och spelare ska istället försöka hålla fokus på det som är viktigt i stunden, alltså fokusera på konkreta beteenden som ska utföras på planen, betonar Karin.</p>
<p><img title="Karin Moesch, Idrottspsykolog RF" alt="Karin Moesch, Idrottspsykolog RF" src="http://iof1.idrottonline.se/globalassets/asvenska-badmintonforbundet/autbildning/sasongen-20162017/bilder/karin-moesch-mindre.jpg?w=150&h=174" height="174" width="150" /></p>
<p>Lär dig mer om hur man som tränare och ledare kan agera för att hjälpa spelare att behålla flytet eller hur man hanterar perioder av oflyt, då Karin Moesch föreläser under <a href="http://www.badminton.nu/globalassets/svenska-badmintonforbundet/utbildning/utbildning-1516/utbildningshelgen/inbjudan-utbildningshelg-boson-3-4-september-2016.pdf">Utbildningshelgen på Bosön 3 september kl 19</a>.</p>
<p>I mån av plats är även tränare, ledare och spelare som ej deltar i Utbildningshelgen välkomna till denna kostnadsfria föreläsning. Intresseanmälan till Åsa Strindlund, mailadress nedan.</p>
<p>Delar av textinnehållet har hämtats från <a href="http://www.skd.se/2015/04/23/beroring-och-snack-ger-mer-flyt-i-matchen/Skånska Dagbladets nätupplaga.">Skånska Dagbladets nätupplaga</a>. </p>
  
  <div class="text-gray-400"> Publicerad: 2016-07-20</div>
  

    </main>

</body>

</html>