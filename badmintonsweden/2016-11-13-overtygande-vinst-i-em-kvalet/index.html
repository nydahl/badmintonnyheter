<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Övertygande vinst i EM-kvalet</h1>
  <div class="mb-2 text-xl">Sverige vann Finnkampen i badminton. Efter 4-1-vinsten mot Finland är Sverige klart för Lag-EM i februari. - Vi siktar på minst kvartsfinal, säger en nöjd förbundskapten Jonas Herrgårdh. (Bild: Torbjörn Jansson)
  </div>
    <p>Sverige gjorde en gedigen insats i den avgörande kvalmatchen mot Finland i Uppsala. Sverige klarade favorittrycket och var aldrig hotat.</p>
<p>- Jag är klart nöjd, säger Jonas Herrgårdh. Alla kom upp i nivå, och det är inte alltid lätt när pressen är stor.</p>
<p>- Särskilt nöjd är jag med Henri Hurskainens singel. Han gjorde en av sina bästa matcher i höst och spelade verkligen ut. Det var skönt att först mixeddubbeln och sedan herrsingeln gick vår väg. En god start betyder mycket.</p>
<p>Jonas Herrgårdh ser fram emot Lag-EM i Polen i februari.</p>
<p>- Det här laget är en god blandning av lite äldre och yngre. Alla tränar hårt och målmedvetet och har kapacitet att bli bättre. Så jag tror absolut att vi har möjlighet att bli topp 8 på EM, det vill säga nå minst kvartsfinal.</p>
<p>- Men mycket beror på lottningen. Jag vill gärna att vi undviker Danmark...</p>
<p><strong>Så här gick Sverige - Finland  match för match:</strong></p>
<p><strong>MD: Nico Ruponen/Amanda Högström – Anton Kaisti/Jenny Nyström 21-18, 21-13.</strong></p>
<p>Det svenska paret började lite nervöst och trevande, men arbetade sig in i matchen. Både tempot och precisionen blev bättre, och Nico/Amanda dominerade efter hand. Särskilt den främre delen av banan, vilket är nyckeln till ett bra mixedspel.</p>
<p>- Vi var segstartade i dag och spelade också med för små marginaler i början. Sedan blev det mycket bättre, säger Amanda. </p>
<p><strong>HS: Henri Hurskainen – Eutu Heino 21-13, 21-16.</strong></p>
<p>Henri spelade imponerande direkt från start. Drev hela tiden upp tempot, flyttade runt sin motståndare på banan, och avgjorde många bollar med sina offensiva diagonala dropbollar. Det var egentligen aldrig något snack om vem som skulle vinna.</p>
<p>- Det var en skön match. Jag hade bra kontroll hela vägen. Började bra och fullföljde matchplanen i två set, säger Henri.</p>
<p><strong>DS: Elin Svensson – Airi Mikkelä 21-19, 19-21, 20-22.</strong></p>
<p>En välspelad singel mellan två jämnstarka motståndare, som båda höll koncentrationen uppe i alla tre seten. Ledningen växlade hela tiden, men till slut kunde Airi Mikkelä avgöra på sin andra matchboll. En bra match av Elin, som ännu så länge ligger långt efter Airi på rankinglistan.</p>
<p>- Det var inte roligt att förlora, särskilt när jag var så nära. Men jag är nöjd med spelet, säger Elin.</p>
<p><strong>HD: Rickard Eidestedt/Nico Ruponen – Henri Aarnio/Ilkka Heino 22-20, 21-17.</strong></p>
<p>Ett tufft första set, där det finländska paret överraskade positivt. De hade också en setboll, innan Nico och Rickard kunde vända. Tempostark spel även i det andra, där svenskarna sakta med säkert manövrerade ut sina motståndare.</p>
<p>- Oerhört skönt att vinna, även om vi inte är hundraprocentigt nöjda med spelet, säger Rickard. </p>
<p><strong>DD: Clara Nistad/Emma Wengberg – Jenny Nyström/Sonja Pekkola 21-14, 21-12.</strong></p>
<p>Clara och Emma spelade för fullt trots att lagsegern var klar. Bra och koncentrerat spel hela vägen gav en övertygande seger.</p>
<p>- Roligt att vinna tre raka matcher i landslagsdebuten, säger Clara Nistad.</p>
<p>Roligt också att se det mycket professionella arrangemanget i IFU Arena i Uppsala. Det blev en härlig badmintonfest!</p>
  
  <div class="text-gray-400"> Publicerad: 2016-11-13</div>
  

    </main>

</body>

</html>