<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Riksidrottsgymnasierna 2017 - 2020</h1>
  <div class="mb-2 text-xl">Styrelsen har fattat beslut om framtida RIG-orter.
  </div>
    <p>Badmintonförbundet har till dimensioneringsperioden 2017-2020 fått in fyra ansökningar för att bedriva Riksidrottsgymnasier (RIG) för badminton. Styrelsen beslutade på sitt möte i januari att gå vidare med tre av dessa ansökningar.</p>
<p> </p>
<p>Badmintonförbundet har från Riksidrottsförbundet (RF) sedan fått preliminär tilldelning av 24 platser för perioden, med tillstyrkan från RF om att bra och kompletta ansökningar inkommit från Göteborg och Uppsala. En reservation från RF har gjorts om Malmös ansökan som förutsätter att en dispens beviljas av regeringen, för att orten skall kunna fortsätta bedriva verksamhet på det sätt som den gör idag (Se fotnot).</p>
<p> </p>
<p>Slutligen har Badmintonförbundet fått en skriftlig uppmaning från RF om att riksintaget – det vill säga att eleverna på RIG:arna bör komma från hela landet - måste förbättras under kommande dimensioneringsperiod.</p>
<p> </p>
<p>Badmintonförbundet har, under ledning av förbundschef Thomas Angarth och med biträde av Team Manager Ungdomslandslagen Anne Forsell, gjort en grundlig analys och utredning av de tre alternativ som förbundet haft att välja mellan. Förbundets styrelse har löpande fått avrapportering av arbetet och kompletterat med frågor under utredningsarbetet.</p>
<p> </p>
<p>Badmintonförbundet har, i enlighet med gällande verksamhetsinriktning, förtydligat att den övergripande målsättningen för verksamheten på våra RIG är att:</p>
<p> </p>
<p>-          Våra 24 mest utvecklingsbara ungdomar i gymnasieåldern skall välja våra RIG för sin utveckling mot internationella medaljer i Europa.</p>
<p>-          Elevernas studieresultat under gymnasieåren skall bli minst lika bra som om dessa elever inte idrottat/valt att gå på ett idrottsgymnasium.</p>
<p> </p>
<p>Med dessa två övergripande målsättningar har styrelsen tagit fram ett antal framgångsfaktorer för att nå den önskade målsättningen. De viktigaste framgångsfaktorerna, utan inbördes ordning, är:</p>
<p> </p>
<ul>
<li>Välutbildade, engagerade och duktiga tränare. </li>
<li>Att tränare på RIG kombinerar sin roll med ett uppdrag som ungdomsförbundskapten för våra ungdomslandslag.</li>
<li>Att tränare på RIG har ”scouting/kontaktansvar” nedåt i verksamheten (primärt U15) med individer och klubbar.</li>
<li>Att verksamheten bedrivs året om och inte bara under skolterminer.</li>
<li>Att det finns medel i verksamheten som:          
<ul>
<li>möjliggör ovanstående tränarbehov och träningsförutsättningar</li>
<li>ger spelarna möjligheter till internationellt utbyte i form av träning och/eller tävling </li>
<li>ger möjlighet att skapa individuellt anpassade träningsplaner för att efter RIG kunna bli framgångsrika seniorlandslagsspelare</li>
</ul>
</li>
</ul>
<p> </p>
<ul>
<li>Att avståndet för potentiella RIG-elever till RIG-ort minimeras.</li>
<li>Att samverkan förstärks inbördes mellan våra RIG och med vårt EuroCenter.</li>
</ul>
<p> </p>
<p>Med ovanstående i beaktande har styrelsen på grundval av de ansökningar som inkommit och med särskilt beaktande av nedanstående kriterier fattat sitt beslut:</p>
<p> </p>
<p>-          närhet till var våra framtida potentiella gymnasieelever befinner sig i landet</p>
<p>-          regionernas aktivitet/arbete med kommande generations badmintonspelare</p>
<p>-          hur de ekonomiska möjligheterna på orterna ser ut</p>
<p>-          hur relationerna och långsiktigheten med ansökarkommunerna bedöms</p>
<p>-          hur tiden efter gymnasiet på orterna ser ut gällande utbildning och/eller framtida satsning på idrotten</p>
<p> </p>
<p>Styrelsen har fattat ett enhälligt beslut om att gå vidare i processen och att rekommendera RF att Uppsala och Göteborg blir nya orter för RIG från och med 2017 och framåt.</p>
<p> </p>
<p>Alla fyra orterna som sökt har meddelat att deras alternativ till RIG är att ha NiU (Nationellt godkända idrottsutbildningar) på orten. Nuvarande RIG-orterna Täby och Malmö kommer alltså att starta en NiU-verksamhet. Förbundsstyrelsen är mycket glad för detta och kommer att göra allt för att bistå orterna för att fortsatt bedriva en bra gymnasieverksamhet under lång tid framöver.</p>
<p> </p>
<p>Förbundsstyrelsen</p>
<p> </p>
<p>Fotnot: Malmö kommuns ansökan om dispens som inskickats till regeringen avser frågan om att Malmö kommun inte accepterar att nuvarande tränare anställs i kommunen. Detta är ett krav från RF såvida inte dispens har inhämtas från regeringen. Dispensansökan är inskickad av Malmö kommun.</p>
  
  <div class="text-gray-400"> Publicerad: 2016-04-05</div>
  

    </main>

</body>

</html>