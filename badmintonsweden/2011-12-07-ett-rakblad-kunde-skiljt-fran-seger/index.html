<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ett rakblad kunde skiljt från seger</h1>
  <div class="mb-2 text-xl">Fyrisfjädern motsvarade favoritskapet och fick samtliga tre poäng i 5-2-segern borta mot Carlskrona. Fullpoängaren till bortalaget satt dock långt inne och ett rakblad kunde ha blivit matchavgörande…
  </div>
    <p>Fyrisfjäderns Andi Saputro sträckte innan matchen ned handen i sin väska och såg inte rakbladet som låg där. Skärsåret i höger långfinger var besvärande i den viktiga förstasingeln mot hemmalagets ankare Magnus Sahlberg och blodvite uppstod vid flera tillfällen. Det orsakade en för lång paus mellan första och andra set, vilket fick domaren Per-Åke Andersson att tilldela Sahlberg en bonuspoäng. Matchen gick till golden set och Saputro såg trots allt ut att ha läget under kontroll vid överläget 9-2. Men Sahlberg spurtade frenetiskt och var så när att komma i kapp innan Saputro kunde vinna med 11-9.</p>
<p> </p>
<p>Detta var en av tre matcher som gick till golden set – och samtliga vann Fyrisfjädern.</p>
<p>-Surt! Vinner vi en av de matcherna så har vi alla fall en poäng, sa hemmalagets lagledare Martin Blom som dock såg flera glädjeämnen mitt upp i besvikelsen.</p>
<p>-Linus Conrad fungerade bra ihop med Magnus Sahlberg i förstadubbeln och de var nära att vinna över Andi Saputro och Gert Kunka. För framtiden innebär det att vi har fler valmöjligheter när det gäller uppställning av herrdubblarna. Vi har också visat att vi kan hota alla lag i serien, vilket bådar gott om vi når målet att komma till slutspel, då kan allt hända.</p>
<p> </p>
<p>Mest beröm av Blom fick dock Emelie Lennartsson som vann båda matcherna hon spelade. Blom tycker att hon har lyft sig ett snäpp den senaste tiden och blivit mer analytisk i sitt spel. Det visade sig till exempel i damdubbeln som hon vann tillsammans med Frida Mattson över Isabel Gonzalez och Julia Ahlstrand. Tillsammans med Jan-Eric Antonsson vann hon även mixeddubbeln över Gert Kunka och Amanda Högström</p>
<p>-Det kändes bra för egen del, men tyvärr hade vi inte marginalerna på vår sida i den här matchen, summerade Lennartsson.</p>
<p> </p>
<p>Av Mikael Svensson för BKC</p>
<p> </p>
  
  <div class="text-gray-400"> Publicerad: 2011-12-07</div>
  

    </main>

</body>

</html>