<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vill du vara med och utveckla svensk badminton?</h1>
  <div class="mb-2 text-xl">Vi söker en verksamhetsansvarig/instruktör till RIG – Riksidrottsgymnasium, i Uppsala
  </div>
    <p>Badminton Sweden kommer från HT 2017 starta upp två riksidrottsgymnasier varav ett i Uppsala. </p>
<p>RIG verksamheten är en spetsutbildning som Badminton Sweden bedriver och ansvarar för. Ett riksidrottsgymnasium (RIG) ska ge ungdomar möjlighet att kombinera elitidrott med studier på gymnasienivå.  Syftet är att erbjuda goda förutsättningar att som seniorer nå internationell elit.  Stödet består av en individanpassad och flexibel miljö som präglas av glädje, utveckling och resultat. Träning som leds av kompetenta instruktörer och lärare. Riksidrottsgymnasierna kvalitetssäkras av Riksidrottsförbundet.</p>
<p><b>Arbetsbeskrivning</b></p>
<p>RIG Badminton i Uppsala söker en verksamhetsansvarig/instruktör. Vi har behov av dig som har intresse av att arbeta med ungdomar. Ungdomar som vill satsa både på en elitkarriär inom badminton och som vill nå goda studieresultat. Tjänsten innebär inledningsvis att starta upp, planera och driva vårt nya RIG i Uppsala. Eftersom elevernas totala studiesituation är viktig omfattar tjänsten utöver samarbete med tränare vid NIU Uppsala, samarbete och kommunikation med övriga lärare som är inblandade i elevernas utbildning. Du kommer att ingå i ett nätverk med Uppsalas övriga RIG/NIU specialidrottslärare/instruktörer. Celsiusskolan är Sveriges största idrottsgymnasium med 3 RIG och 20 NIU samt ett supportteam med idrottsläkare, sjukgymnast, idrottsnutritionist samt idrottspsykologisk rådgivare. Arbetstiden är varierande, inte minst då verksamheten även styrs av tävlingar och lägeruppdrag.</p>
<p>Tjänsten kommer även att sammankopplas med en roll kring ungdomslandslagen. Förbundet ser det som en stor fördel att de ansvariga för våra RIG även har en funktion inom vår ungdomslandslags- verksamhet. Ambition finns att två personer delar på RIG-uppdraget vid full utbyggnad.</p>
<p><b>Kvalifikationer</b></p>
<p>Vi vill att du som söker har goda erfarenheter av att leda badmintonträning på elitnivå för ungdomar och juniorer, eller har annan spetskompetens inom elitidrottsområdet. Du ska ha lätt för att samarbeta, vara öppen och kreativ samt engagerad i det du gör. Tränarutbildning eller dokumenterad motsvarande kompetens är nödvändig, men annan utbildning kan tas i beaktande. Stor vikt kommer att läggas vid personlig lämplighet.</p>
<p>Du ska vara en lagspelare och ha lätt att samarbeta med lärar-/tränargrupp samt elever och föräldrar. Du sätter eleven i centrum och arbetar mot uppsatta mål både på individplanet och på Badmintongymnasiet i stort. Du ska ha god organisatorisk förmåga och kunna planera, genomföra och utvärdera såväl att starta upp en verksamhet som träning och undervisning på kort och lång sikt. Du ska vara en god pedagog och drivas av att utbilda och utveckla ungdomar.</p>
<p>Du bör vara van vid flexibelt och självständigt arbete med stort ansvar. Vi ser gärna att du är idérik och innovativ och ser möjligheter i utvecklandet av framtidens badmintonspelare, samtidigt som du själv måste ha en drivkraft att lära dig nytt.</p>
<p>Du bör ha bakgrund som tränare med erfarenhet på internationell nivå. Önskvärt med akademisk examen, men vi fäster stor vikt vid dina personliga egenskaper och kvalifikationer.</p>
<p> </p>
<p>Anställningens omfattning: år 1 är på deltid (med ev. möjlighet att kombinera med andra tjänster i Uppsala), därefter succesiv ökning under kommande två år.</p>
<p><b>Tillträde: efter överenskommelse</b><b> </b></p>
<p><b>Löneform: tillsvidareanställning i Uppsala kommun med semestertjänst</b><b> </b></p>
<p><b>Ansökan<br /> </b>Ansökan, inkluderat personligt brev, löneanspråk och CV skickas till enhetsrektor Jörgen Norman via mail, <a href="mailto:jorgen.norman@uppsala.se">jorgen.norman@uppsala.se</a></p>
<p><b>Ansökan senast: 20 december 2016</b></p>
<p>Intervjuer kommer att ske löpande</p>
<p>Eventuella frågor kan ställas till kontaktpersoner enligt nedan.</p>
<p>Kontaktuppgifter:</p>
<p>Jörgen Norman, enhetsrektor Celsiusskolan:<a href="mailto:jorgen.norman@uppsala.se">jorgen.norman@uppsala.se</a> telefon: 018-727 28 01</p>
<p>Hans Brehnfors, utvecklingschef:<a href="mailto:hans.brehnfors@badminton.nu">hans.brehnfors@badminton.nu</a> telefon: 08-699 60 21</p>
  
  <div class="text-gray-400"> Publicerad: 2016-12-07</div>
  

    </main>

</body>

</html>