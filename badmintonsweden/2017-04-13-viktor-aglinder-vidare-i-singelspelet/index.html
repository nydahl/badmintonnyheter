<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Viktor Aglinder vidare i singelspelet</h1>
  <div class="mb-2 text-xl">Under en tuff svenskdag på Junior-EM stod Viktor Aglinder ut som enda segrare under onsdagen.
  </div>
    <p>Viktor Aglinder som inte kom upp i sin nivå under lagmatchen mot England visade under onsdagens individuella tävling att han har hittat tillbaka till formen. Han visade mer självförtroende och högre tempo i sitt spel och slår Richard Smatlak från Slovakien med 21-10, 21-11.</p>
<p>− Hoppas han kan ta med sig detta till torsdagen då han återigen ställs mot David Jones från England, säger förbundskapten för U19-landslaget Petter Yngvesson.</p>
<p>I Sveriges andra herrsingel för dagen hade Oskar Svensson en tuff uppgift framför sig i form av 8-seedade bulgaren Daniel Nikolov. Bulgaren inledde matchen i ett högt tempo och Oskar försökte hänga med. Han hittade dock inget flyt i sitt spel vilket leder till förlust i två raka set.</p>
<p>Även Johanna Magnusson i damsingeö hade en tuff lottning och stötte på 7-seedade danskan Irina Andersen redan i första matchen.</p>
<p>− Johanna, som inte heller hon kom upp i sin nivå under lagspelet, visade idag att hon har hög nivå i sitt spel, säger Petter Yngvesson.</p>
<p>Johanna bjöd danskan på en tuff match med många fina dueller, men efter tre set står Andersen som segrare med setsiffrorna 17-21, 21-13, 21-17.</p>
<p>Emma Karlsson kom, trots problem med en fot, till start mot cypriotiskan Eleni Christodoulou. Skadekänningarna spelade in för Emma och cypriotiskan kunde vinna med 21-9, 21-8, en match som Emma normalt sett har goda chanser att vinna.</p>
<p>Idag fortsätter EM-äventyret för de svenska spelarna. Under torsdagen står mixeddubbel, herrsingel, damdubbel och herrdubbel på det svenska schemat.</p>
<p>Följ resultaten här: <a href="https://bwf.tournamentsoftware.com/sport/matches.aspx?id=344AF2B2-325E-4748-BE2F-93A5F7854328&d=20170413" target="_blank">2017 European Junior Championships</a></p>
  
  <div class="text-gray-400"> Publicerad: 2017-04-13</div>
  

    </main>

</body>

</html>