<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsens Cecilia Lunell om årsmötet och arbetet framöver</h1>
  <div class="mb-2 text-xl">En dryg vecka har passerat sedan Svenska Badmintonförbundet höll sitt årsmöte där flera viktiga beslut fattades. Badminton Sweden tog en pratstund med Cecilia Lunell för att höra vad styrelsen tar fasta på och hur arbetet fortsätter.
  </div>
    <p><b> </b><b>Vilka var de viktigaste punkterna och vad tar du med dig från årsmötet?</b></p>
<p>− Jag tycker att diskussionen och beslutet om jämställdhet var den viktigaste punkten på årsmötet. För mig är jämställdhet en otroligt viktig fråga och någonting som jag ser som avgörande att vi arbetar med för att vara en välkomnande och inkluderande idrott framöver.</p>
<p>− Jag tar självklart med mig beslutet om jämställdhet som klubbades på årsmötet och även de diskussioner och samtal som jag hade kopplat till det. Vi fick lyssna till en tankeväckande föreläsning med frågor som jag hoppas många tar med sig hem. Sen är det såklart alltid kul att träffa andra badmintonentusiaster som rest dit från olika delar av vårt avlånga land.</p>
<p><b>Vad betyder den proposition som antogs för förbundets arbete med jämställdhet?</b></p>
<p>− Den betyder att vi kommer att jobba ännu mer fokuserat med jämställdhet vilket är väldigt positivt. Jag hoppas att beslutet och diskussionerna från årsmötet letar sig vidare till distrikten och föreningarna och fortsätter där. Vi framhåller ofta att tjejer och killar tränar och tävlar tillsammans i badminton, men det finns så mycket mer än det. Nu ska vi i badmintonsverige sluta gömma oss bakom mixed och tillsammans jobba med jämställdhet på nya och fler nivåer.</p>
<p>− Beslutet betyder också att vi visar framfötterna och ligger i framkant jämfört med andra förbund när det gäller jämställdhetsarbetet. Vilket såklart känns kul!</p>
<p><b>Det inkom en motion från Täby som även den behandlade jämställdhet (</b><a href="http://www.badminton.nu/globalassets/svenska-badmintonforbundet/forbundet/arsmote/2017/motion-nr-4---taby-motion-jamstalldhet.pdf">läs motionen här</a><b>) – varför avslog styrelsen den?</b></p>
<p>− Det är positivt att Täby motionerar i frågan, det visar på engagemang vilket behövs när vi ska arbeta vidare. Styrelsen ansåg dock att motionen var för allmänt hållen och att det var svårt att överblicka eventuella konsekvenser av den. Precis som motionären vill jag också se fler damspelare i Sverige, men det är ett långsiktigt arbete där vi måste ta avstamp i hur verkligheten ser ut i dag. I och med propositionen som röstades igenom har vi startat en resa som på sikt kommer att leda till ökad jämställdhet i hela vår organisation.</p>
<p> </p>
<p>Under förbundsmöteshelgen fick deltagarna även delta på ett seminarium med temat inkluderande idrott som leddes av Kristoffer Berg från SISU Idrottsutbildarna.</p>
<p>För mer stöd och inspiration till föreningar i arbetet med jämställdhet och inkluderande idrott så rekommenderas <a href="https://utbildning.sisuidrottsbocker.se/sisu/generell/organisation/inkluderande-idrott/" target="_blank">Utbildningswebben Inkluderande Idrott</a>.</p>
<p>Det går även att läsa mer om årsmötet här: <a href="http://www.badminton.nu/Nyheter/BadmintonSweden/forbundsmotet2017-stortklivforjamstalldheten/">Förbundsmötet 2017</a></p>
  
  <div class="text-gray-400"> Publicerad: 2017-10-11</div>
  

    </main>

</body>

</html>