<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Västsvenska tränarakademin besökte Danmark</h1>
  <div class="mb-2 text-xl">Ett tiotal tränare från Västsvenska tränarakademin reste under förra veckan till Danmark där de besökte BEC:s nyöppnade center och badmintonklubben Solröd.
  </div>
    <p>Västsvenska tränarakademin grundades 2016 och är ett samverkansprojekt mellan Göteborgs badmintonförbund och klubbarna där. Sammanlagt har runt 20 tränare från olika föreningar i västsverige deltagit på olika aktiviteter. Bland annat har det anordnats fortbildningar på idrottshögskolan i Göteborg och studiebesök till landslagscentret i Bröndby/Köpenhamn.</p>
<p>I slutet på förra veckan gjorde Västsvenska tränarakademin sitt senaste studiebesök. Den här gången till Badminton Europes nyöppnade center och även till klubben Solröd som bedriver en av Danmarks mest framgångsrika ungdomssatsningar.</p>
<p>Första anhalt var ett besök på BEC:s nyöppnade träningscenter i Holbaek cirka 45 minuter från Köpenhamn, där Felix Burestedt är en av ett 20-tal spelare som tränar.</p>
<p>- Det var kul att se vad de har för upplägg, hur träningen bedrivs och att höra vad tränarna där hade att berätta, säger Johan Blom som är <span>chefstränare i Frölunda badminton och verksamhetsansvarig NIU i Göteborg.</span></p>
<p><span><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/vastsvenska-tranarakademin.jpg?w=554&h=312" height="312" width="554" /></span></p>
<p><em>Bild: Träning på BEC:s center. Foto: Johan Blom.</em></p>
<p>Dagen fortsatte med att gruppen av svenska tränare reste vidare till Solröd Strand där en av Danmarks mest framgångsrika ungdomsföreningar finns. Där fick svenskarna titta på klubbens träning som pågick 1-2 timmar för att därefter samtala med Solröds chefstränare och även Rikard Magnusson som arbetar i klubben. </p>
<p>- Vi pratade om varför de får fram bra spelare och hur de jobbar. En stor skillnad som jag upplever mot Sverige är att i Danmark så jobbar de bästa tränarna även med de yngsta spelarna. I Sverige får man ofta leta efter någon som tar hand om badmintonskolan. De jobbar också mycket mer med fotarbete och teknik i väldig låg ålder, säger Johan Blom.</p>
<p>Solröd jobbar även mycket med individuell träning. Att det är full aktivitet en fredag kväll då Västsvenska tränarakadmin besöker klubben skvallrar lite om det engagemang som finns hos både spelare och ledare.</p>
<p>- De jobbar mycket med individuell träning på ett lite annorlunda sätt än vad vi gör. I Sverige plockar vi ofta ut de spelare som är bäst till individuell träning. Här handlar det mer om att de som vill mest med sin badminton ska få extra individuell träning, inte nödvändigtvis de allra bästa.</p>
<p><strong>Vad tar du framförallt med dig hem från det här besöket?</strong></p>
<p>- Dels att de bästa tränarna faktiskt jobbar med de yngsta spelarna så att de får in teknik och fotarbete tidigt. Men också vikten av att planera arbetet i en klubb oavsett storlek. Solröd har större möjligheter och spelarunderlag än de flesta svenska klubbar men jag tror att alla kan lära sig av deras sätt att planera sin verksamhet. Det är också inspirerande att träffa Rikard Magnusson som pendlar långt, jobbar hårt och är så professionell på banan.</p>
<p>Kalle Overgaard som medverkade vid studiebesöket har skrivit en längre rapport som du hittar här: <a href="http://iof1.idrottonline.se/globalassets/asvenska-badmintonforbundet/kommunikation/dokument/overgaard-rapport---tranarakademin-vast-studiebesok-16-nov-2017.pdf" target="_blank">Tränarakademin Väst studiebesök Danmark</a></p>
  
  <div class="text-gray-400"> Publicerad: 2017-11-24</div>
  

    </main>

</body>

</html>