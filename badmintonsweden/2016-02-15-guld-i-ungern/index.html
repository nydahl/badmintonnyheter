<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">GULD I UNGERN!</h1>
  <div class="mb-2 text-xl">Emma Karlsson (Älmhult) och Johanna Magnusson (Malmö) stod på söndagen som slutsegrare i helgens U19 BEC-tävling i Ungern! Läs också det senaste inlägget i deras blogg här på sajten. - Vår största seger, säger de om triumfen!
  </div>
    <p>Med tålamod, taktisk disciplin och med imponerande kyla i avgörande lägen lyckades Emma och Johanna utmanövrera först ett thailändskt par i semifinalen - och sen ett till i finalen. De svenska tjejerna var de enda européer som lyckades vinna en final mot de thailändska U19-landslagsspelare som i övrigt dominerade turneringen - vilket kanske är den tydligaste indikationen på vilken nivå tjejernas damdubbel faktiskt håller. </p>
<p> </p>
<p>Segern i damdubbeln var dock inte den enda svenska framgången under helgen. Emma var väldigt nära en finalplats efter 19-21 i tredje set mot en thailändska i semin, och Carl Harrbacka/Adam Gozzi spelade sig fram till semifinal efter att bl.a. ha slagit ut de andraseedade polackerna Michael Kikosicki/Pawel Smilowski i två raka set. Med sin andra semifinal för säsongen (den första i Portugal i november) i de här sammanhangen visar Calle och Adam återigen att de håller god europeisk nivå - och att de verkligen är att räkna med inför stundande U17-EM. </p>
<p><img src="http://iof1.idrottonline.se/link/89b4f4c381754354ae1869d35d16a4bb.aspx?w=550&h=0" alt="s" /></p>
<p><img src="http://iof1.idrottonline.se/link/26026e7e21c642169944bf4cd4ae4500.aspx?w=550&h=0" alt="q" /></p>
<p style="text-align: center;"><em>Adam Gozzi/Carl Harrbacka</em></p>
<p>Imponerande spelade också Oskar Svensson som (trots att han egentligen tillhör U17) lyckades slå ut tredjeseedade Michael Kikosicki från Polen och sen även bjöd upp ordentligt i en jämn tresetare mot en duktig thailändare i kvarten. Också det klart lovande inför U17-EM. </p>
<p> </p>
<p>Andra prestationer värda att lyfta fram var även Daniel Gholiofs/Melker Zickerman-Bexells kvartsfinal i herrdubbel, Daniel Gholiofs/Sara-Louise Wittströms och Marcus Moores/Amanda Lagehälls kvartsfinaler i mixed. Samtliga par storspelade tävlingen igenom och slog på sin väg fram mycket kompetenta par. </p>
<p> </p>
<p>Väldigt roligt att se så många svenskar långt fram i tävlingen, och också roligt att se att många av de yngre spelarna tar för sig på ett respektlöst sätt - och att de faktiskt knyter ihop de jämna och tuffa matcher de har under tävlingen. </p>
<p> </p>
<p>Och givetvis: Fantastiskt roligt att få avsluta en internationell tävling av den här klassen med en seger och med ett GULD!</p>
  
  <div class="text-gray-400"> Publicerad: 2016-02-15</div>
  

    </main>

</body>

</html>