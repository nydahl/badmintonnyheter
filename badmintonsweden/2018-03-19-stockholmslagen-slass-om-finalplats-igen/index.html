<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Stockholmslagen slåss om finalplats igen</h1>
  <div class="mb-2 text-xl">Stockholmslagen har varsin 4-2-seger mot varandra under säsongen. Nu möts Kista och Täby för andra året i rad i en avgörande semifinalserie över två matcher där bästa lag tar sig till SM-final.
  </div>
    <p>Under grundserien var Kista det starkare laget då Täby gästade Kista Racketcenter. Hemmalaget vann med 4-2 efter segrar i herrdubbel, damsingel, herrsingel 1 och mixed – ett vinnande koncept som Kista gärna vill upprepa på onsdag kväll, menar spelande tränare Sakti Kusuma.</p>
<p>− Vi är starka i herrdubbel, mixeddubbel och damsingel. Herrsingel 1 blir den viktigaste matchen, där kommer troligen Hermansah att möta Abdul Kadir Zailani. I herrsingel 2 möter jag Mathias Wigardt och det blir en svår match för oss, säger han.</p>
<p>Då lagen möttes i Täby under Mellanserie A var det ombytta roller. Då tog Täby hem segern med 4-2. Den gången var nyckeln bland annat just herrsingel 1, men också mixeddubbel där Gustav Strömvall/Emma Wengberg vann över Andhika Anhar/Iben Bergstein.</p>
<p>Nu väntar en ny drabbning mellan Stockholmslagen i semifinalen av SBL . En match som blir en repris på förra säsongens semifinal då Kista lyckades vinna.</p>
<p>− Det är alltid spännande att möta Täby. Det blir tuffa matcher, säger Kusuma som tycker att Kista spelat allt bättre ju längre säsongen gått.</p>
<p>− Precis som förra säsongen så startade vi inte så bra. Delvis för att vi hade två nya indoneser (Abdul Kadir Zailani och Adhika Anhar) och det tar alltid tid att komma in i spelet här.</p>
<p>Under onsdag kväll inleds semifinalmötet med den första av två matcher. Spelplatsen är Kista och för hemmalaget är målsättningen given.</p>
<p>− Precis som förra året vill vi ta oss till final. Det har varit en jättejämn serie i år med många duktiga spelare. Danskarna som spelar i Sverige är väldigt duktiga.</p>
<p><em>Bild: Kistas Sakti Kusuma t.v. Täbys Hermansah t.h.</em></p>
<p><b>Så spelas semifinalserien:</b></p>
<p>Onsdag 21/3 kl. 18:30 - <a href="http://www.eltok.net/sb/tournament/show/496">Kista-Täby</a></p>
<p>Fredag 23/3 kl. 18:30 - <a href="http://www.eltok.net/sb/tournament/show/497">Täby-Kista</a></p>
<p>(klicka på matcherna för att se resultat och laguppställningar 24 timmar innan match)</p>
<p>I den andra semifinalen möts Fyrisfjädern och Halmstad - <a href="http://www.badminton.nu/Nyheter/BadmintonSweden/semifinalkampmellanuppstickarnaochmastarna/">läs mer om det mötet här.</a></p>
<p>SM-finalen avgörs i en enda match i IFU Arena, Uppsala, 21 april.</p>
<p><a href="http://iof1.idrottonline.se/link/32068cb0db3e4fd7b987000302d591b8.aspx">Läs mer om SBL här</a></p>
  
  <div class="text-gray-400"> Publicerad: 2018-03-19</div>
  

    </main>

</body>

</html>