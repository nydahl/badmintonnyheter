<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Semifinal i Irish Open, Dublin</h1>
  <div class="mb-2 text-xl">Emma Wengberg och Clara Nistad vann inte sin semifinal i Irish Open. De var nära men förlorade i tre set.
  </div>
    <p><span style="text-decoration: underline;">Fredag</span></p>
<p>Emma Wengberg/Clara Nistad spelar en jämn match i semifinalen mot Julie Finne-Ipsen/Rikke S. Hansen (DEN). Efter lite tveksamt spel i första set av Emma/Clara så visar siffrorna 15-21.</p>
<p>Tjejerna kommer igen i andra set med bra offensiv och rörlighet. Bra dueller och val av slag i slutet på andra och vinst med 22-20. I tredje blir defensiven lite sämre och de får för mycket press och stress, förlust med 14-21.</p>
<p>Ändå ett bra resultat för Emma/Clara. Deras spel kan också höjas när de får lite mer träning tillsammans, och vågar ta mer initiativ i de rätta lägena. </p>
<p> </p>
<p><span style="text-decoration: underline;">Torsdag</span></p>
<p>Emma Wengberg/Clara Nistad vinner sina två första matcher och får därefter w.o. i kvartsfinalen på fredag fm. Alla par på den sidan har lämnat återbud och det fanns ingen motståndare. De spelar nu semifinal på fredag eftermiddag.</p>
<p>Mikael Westerbäck vinner mot Jordy Hilbink (NED) i tre set. Mikael spelar bra i första och i början och slutet på tredje set. Mikael leder med 11-2 i tredje set, men tappar plötsligt sitt spel och blir passiv och det går för långsamt. Som tur är vid 14-11 kan Mikael få till ett par bra dueller och hitta spelet igen och vinna med 21-17</p>
<p>Mikael möter i andra omgången Kalle Koljonen (FIN). Mikael spelar bra i första set, med bra kontroll och variation, men börjar lyfta för flackt och göra lite onödiga misstag. Förlust med 16-21 12-21 i en match med för ojämn spel nivå från Mikaels sida.</p>
<p>Övriga spelare förlorar i första omgången, Jacob Nilsson, Adam Khan och Jenny Wan</p>
<p>Länk till lottning och resultat: <a href="https://bwf.tournamentsoftware.com/sport/matches.aspx?id=8E1EC75F-91E1-4024-9767-DBCCD22CF38F">Irish</a></p>
<p> </p>
<p><span style="text-decoration: underline;">Kvalet</span></p>
<p>Jacob Nilsson som stod över första omgången i kvalet, spelar två bra matcher mot lite knepiga motståndare Ben Torrance (SCO) och Tanguy Citron (FRA) och vinner båda. Bra av Jacob som hade både motståndare och domare mot sig vid några knepiga domslut på slutet mot Citron.</p>
<p>Adam Khan vinner i tredje omgången mot Alex Vlaar (NED) i tre set.</p>
<p>Daniel Ojaäär och Andy Tsai möter motståndare som är lite mer rutinerade och högre på rankingen och bättre än dem för dagen. </p>
<p>Jacob och Adam får sällskap av Mikael Westerbäck i huvudtävlingen, Mikael fick som första reserv i kvalet en direktplats efter ett återbud.</p>
<p>Felix Burestedt och dubbelparet Richard Eidestedt/Andy Tandaputra fick tyvärr lämna återbud beroende på skadeproblem.</p>
<p> </p>
<p>Uttagna spelare av förbundet:</p>
<p>Adam Kahn (Kista), Felix Burestedt (Halmstad), Emma Wengberg (MBK), Clara<br />Nistad (Täby), Jacob Nilsson (Aura), Andy Tsai (Kista), Mikael Westerbäck (GBK)</p>
<p>Anmälda från klubbarna:</p>
<p>Daniel Ojaäär (Fyrisfjädern), Jenny Wan (Fyrisfjädern)</p>
<p>Tävlingen startar onsdag 2/12 med kvalspel och huvudtävlingen startar på<br />torsdagen.</p>
<p><br />Tränare på plats: Jonas Herrgårdh, FK <br /><br /></p>
  
  <div class="text-gray-400"> Publicerad: 2015-12-04</div>
  

    </main>

</body>

</html>