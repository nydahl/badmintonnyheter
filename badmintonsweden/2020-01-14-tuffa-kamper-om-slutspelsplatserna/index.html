<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tuffa kamper om slutspelsplatserna</h1>
  <div class="mb-2 text-xl">Halmstad hakar på i toppstriden i Mellanserie A i Victor Badmintonligan. Och Frölundas vinst i Umeå gör att kampen om kvartsfinalplatserna intensifieras.
  </div>
    <p><em>Bilden ovan: Halmstads Irina Andersen vann damsingel och damdubbel ihop med Elisa Melgaard mot Trollhättan. Foto: Torbjörn Jansson.</em></p>
<p>Två matcher spelades i Badmintonligan på tisdagskvällen. I Halmstad tog förra årets svenska mästare emot Trollhättan i Mellanserie A. Efter förlusten i förra veckan mot Fyrisfjädern var Halmstad piskade att vinna för att hänga med i kampen om att nå plats ett eller två i serien, vilket leder direkt till semifinalspel i slutspelet.</p>
<p>Och Halmstad motsvarade favoritskapet och vann med 4-2. Men inte helt utan besvär. Sverigeettan Felix Burestedt låg under med 1-2 i set mot Trollhättans unge malaysier Yap Khai Quan, men spelade sedan upp sig ordentligt. De två sista seten gick till Felix med 11-6, 11-7.</p>
<p>Resultatet betyder att Trollhättan blir fyra och sist i Mellanserie A, och kommer att få spela kvartsfinal mot något av de två första lagen i Mellanserie B. Sista omgången avgör sedan vilket av de tre lagen Fyrisfjädern, Påvelund och Halmstad som blir trea och därmed också tvingas till kvartsfinalspel.</p>
<p>I Mellanserie B vann ett heltänt Frölunda med 4-2 borta mot Umeå. Här blev Frida Lindström, Sanne Ekberg och Gustav Björkler alla dubbla segrare för Frölunda.</p>
<p>Frida vann damsingel, och damdubbel ihop med Sanne Ekberg. Sanne vann mixed ihop med Gustav Björkler, som också tog en betydelsefull seger i herrsingel 2 mot Simon Sandholm med 3-2 i set.</p>
<p>Frölundas vinst innebär att Mellanserie B har blivit mycket mer tät och oviss. Fortsättning följer redan på onsdagskvällen när Täby tar emot Aura.</p>
<p>Här är samtliga resultat i tisdagskvällens två matcher:</p>
<p><a href="https://www.scoreboardlive.se/tournament/show/869">Halmstad-Trollhättan 4-2</a></p>
<p><a href="https://www.scoreboardlive.se/tournament/show/876">Umeå-Frölunda 2-4</a></p>
<p>Ytterligare en match spelas i mellanserierna den här veckan:</p>
<p><a href="https://www.scoreboardlive.se/tournament/show/875">On 15/1 kl 18.00 Täby-Aura</a></p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2020-01-14</div>
  

    </main>

</body>

</html>