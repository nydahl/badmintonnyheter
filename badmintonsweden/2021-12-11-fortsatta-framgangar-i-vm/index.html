<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Fortsatta framgångar i VM?</h1>
  <div class="mb-2 text-xl">Förra helgen avslutades BWF World Senior Championships i spanska Huelva, den här helgen fortsätter VM på samma plats där Clara Nistad/Johanna Magnusson och Felix Burestedt deltar.
  </div>
    <p>Clara och Johanna spelar sin första match under söndagen med start 13.30 (ändrad tid av arrangören), för motståndet svarar danskorna Amalie Schulz/Christine Busch. Felix kliver in i turneringen under måndagen 15.45 mot thailändaren Kantaphon Wangcharoen, seedad 16:e på världsrankingen.<br />Möjligen kan våra svenska hopp inspireras av förra helgens framgångar för Sverige i samma arena? <br />Den svenska truppen tog nämligen nytt medaljrekord och blev tredje bästa land i medaljligan. Här kommer en sammanfattning.</p>
<p>VM för badmintonspelare över 35 år är en jättetävling med deltagare i nio åldersklasser från 35+ till 75+ som spelats vartannat år sedan 2003. Tävlingen lockar spelare från hela världen och trots pandemi så hade 2021 års upplaga som spelades i Huelva, Spanien hela 1 247 deltagare. Endast mästerskapen i Polen 2019 (1 509 spelare) och Sverige 2015 (1 301 spelare) har haft fler deltagare. Och det var ett startfält med många tidigare storspelare med meriter från både VM, OS och andra internationella stortävlingar. Jämfört med många andra länder har Sverige ett lag med få tidigare världsstjärnor men desto större bredd där många spelare har kapacitet att mäta sig med de bästa. Konkurrensen är tuff och inte ens före detta världsstjärnor kan leva på gamla meriter. I yngsta klassen ställde Thailändaren Boonsak Ponsana, med bästa ranking som 4:a i världen 2013 upp, men fick se sig besegrad i semifinalen.</p>
<p> </p>
<p>När finalspelet startade på lördagen hade Sverige sju spelare/par med chanser att ta guld varav ett svenskt guld var säkrat då det var svenskar på båda sidor om nätet i mixed 55 finalen där Erik Söderberg/Anki Gunners skulle möta Magnus Nytell som spelade med holländskan Sandra Kroon. Den matchen skulle spelats i första omgången men fick tyvärr ett snöpligt slut då Erik drabbats av magsjuka och var tvungen att lämna WO. I stället fick vi vända blickarna mot finalen i mixed 60 där Magnus Ericsson/Kerstin Kristoffersson ställdes mot skotskt motstånd i form av Dan Travers/Christine Black. På förhand en match där det skotska paret, som är tidigare guldmedaljörer och har en diger meritlista både från veteran och elitkarriären, var storfavoriter. De började också starkt och vann första set med 21-18 och hade en ledning med 17-12 i andra när det svenska paret tog sex raka poäng till ledning 18-17 och sedan avslutade starkt och till slut vann med 24-22. Tredje set fortsatte lika jämnt och inget par ledde med mer än två poäng någon gång under setet. I slutet höll det svenska paret nerverna i styr och kunde vinna med 21-19. En fantastiskt prestation och definitivt den största svenska skrällen i detta mästerskap.</p>
<p> </p>
<p>En riktigt bra start på finalspelet med 1,5 guld och 1 silver efter att två av de sex finalerna med svenskar inblandade hade spelats. Ingen av svenskarna var favoriter i de kommande 4 finalerna med svenskt deltagande men vi hoppades på fler skrällar. Trots bra spel och hårt kämpande nådde tyvärr ingen av de övriga svenskarna fram till guldet utan vi fick nöja oss med att räkna in ytterligare 3,5 silver och stannade därmed på en medaljskörd av 1,5 guld, 4,5 silver och 12,5 brons. Totalt 18,5 medaljer vilket gör oss till trea i medaljligan med endast England (35,5 medaljer) och Danmark (28 medaljer) framför oss. Extra glädjande är att vi totalt hade 35 kvartsfinalplatser eller bättre bland de 60 svenska spelare som startade visar vilken hög nivå svensk veteranbadminton håller. Det lovar gott inför nästa VM som går i Jeonju, Sydkorea i augusti 2023. Jeonju med cirka 700 000 invånare har hela 63 badmintonklubbar och 6 000 aktiva spelare så badminton är en jättesport där och vi ser fram mot nya framgångar för de svenska veteranerna både i Korea 2023 och i Slovenien där EM går 2022.</p>
<p>De svenska pristagarna på veteran-VM 2021 var:</p>
<p>Damdubbel 40: Brons, Katja Wengberg / Claudia Vogelgsang (Tyskland)</p>
<p>Herrsingel 45: Silver, Ulf Svensson</p>
<p>Herrdubbel 45: Brons, Mikael Nilsson / Ulf Svensson</p>
<p>Herrsingel 50: Silver, Stefan Grahn</p>
<p>Herrsingel 55: Brons, Magnus Nytell</p>
<p>Herrdubbel 55: Brons, Magnus Nytell / Erik Söderberg</p>
<p>Damdubbel 55: Brons Anki Gunners / Zhou Xin /Hong Kong)</p>
<p>Mixed 55: Guld, Magnus Nytell / Sandra Kroon (Holland). Silver Erik Söderberg / Anki Gunners</p>
<p>Herrdubbel 60: Brons, Magnus Ericsson / Bengt Mellquist</p>
<p>Damdubbel 60: Silver Sonja Hermann / Maureen Oskam (Holland)</p>
<p>Mixed 60: Guld, Magnus Ericsson / Kerstin Kristofferson. Brons, Bengt Mellquist / Kerry Mullen (England) & Per Areskär / Jeanette Sandström</p>
<p>Herrsingel 65: Brons, Cheddi Liljeström</p>
<p>Mixed 65: Brons, Cheddi Lijeström / Jette Nielsen (Danmark)</p>
<p>Herrsingel 70: Silver Stefan Ohrås</p>
<p>Damsingel 70: Brons, Lieselotte Wengberg</p>
<p>Damdubbel 70: Brons, Ewa Carlander / Gabriele Johansson & Lieselotte Wengberg / The Gyldenoehr (Danmark)</p>
<p>Mixed 70: Brons, Stefan Ohrås / Gabriele Johansson</p>
<p>Herrdubbel 75: Brons, Denis Bengtsson / Kenneth Tantum (England)</p>
<p>Mixed 75: Brons, Knut Liland (Norge) / Lisbeth Bengtsson</p>
<p>Tack Peter Baeza för sammanfattningen och grattis till alla medaljörer och fina prestationer.<br /><br />#badmintonsweden #framåtförflerirörelse</p>
  
  <div class="text-gray-400"> Publicerad: 2021-12-11</div>
  

    </main>

</body>

</html>