<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Ännu en seger för Fyrisfjädern</h1>
  <div class="mb-2 text-xl">Fyrisfjädern har flyt. Uppsalalaget följde upp förra veckans vinst mot Halmstad med ännu en toppinsats i Victor Badmintonligan. Denna gång mot Påvelund.
  </div>
    <p><em>Bilden ovan: Fyrisfjäderns Andy Tsai tog en viktig vinst mot Gabriel Ulldahl i segermatchen mot Påvelund. Foto: Torbjörn Jansson.</em></p>
<p>Göteborgslaget Påvelund har radat upp vinster i säsongens liga. Först idel segrar i grundserien, sedan vinst mot Trollhättan i första matchen i Mellanserie A.</p>
<p>Men när Fyrisfjädern kom på besök på måndagskvällen i Påvelundshallen tog den imponerande sviten slut. Efter en hård, tuff och välspelad match stod Uppsalalaget till slut som segrare med 4-2.</p>
<p>Särskilt två matchsegrar för Fyrisfjädern stack ut:</p>
<p>* Andy Tsais starka vinst i herrsingel 2 mot rutinerade Gabriel Ulldahl med 3-1 i set. </p>
<p>* Julie Dawall Jacobsens vinst mot Line Christophersen med 3-2 i set. De båda danskorna, rankade strax över plats 50 i världen, bjöd långa stunder på högklassig damsingel. Matchen svängde verkligen fram och tillbaka. Line hade till exempel 7-4 i femte och avgörande set, men Julie kom tillbaka, vände och vann till slut med 11-9.   </p>
<p>Det här betyder att Fyrisfjädern på kort tid har vunnit mot först 2019 års SM-segrare Halmstad och sedan mot SM-tvåan Påvelund. Därmed tog Fyrisfjädern över ledningen i Mellanserie A, där det viktigaste är att nå platserna ett eller två vilket ger direktplatser till slutspelets semifinaler.  </p>
<p>Här är samtliga resultat i måndagskvällens match:</p>
<p><a href="https://www.scoreboardlive.se/tournament/show/868">Påvelund-Fyrisfjädern 2-4</a></p>
<p>Ytterligare tre matcher spelas i mellanserierna under veckan:</p>
<p><a href="https://www.scoreboardlive.se/tournament/show/869">Ti 14/1 kl 18.30 Halmstad-Trollhättan</a></p>
<p><a href="https://www.scoreboardlive.se/tournament/show/876">Ti 14/1 kl 18.30 Umeå-Frölunda</a></p>
<p><a href="https://www.scoreboardlive.se/tournament/show/875">On 15/1 kl 18.00 Täby-Aura</a></p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2020-01-13</div>
  

    </main>

</body>

</html>