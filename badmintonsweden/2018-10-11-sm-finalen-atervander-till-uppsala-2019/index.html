<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">SM-finalen återvänder till Uppsala 2019</h1>
  <div class="mb-2 text-xl">Efter förra säsongens publiksuccé återvänder SM-finalen till Uppsala och IFU Arena. Lördag den 13 april möts Sveriges två främsta badmintonlag i en helt avgörande final. Boka in datumet i kalendern redan nu!
  </div>
    <p>Det var bara månader sedan den dramatiska SM-finalen mellan Täby och Fyrisfjädern utspelades sig i IFU Arena. En ny säsong har precis startat men redan nu kan vi blicka fram mot SM-finalen 2019 som även den kommer att spelas i Uppsala och IFU Arena.</p>
<p>− Förra årets publikrekord, ett proffsigt arrangemang och bra lokalt stöd gjorde det naturligt att lägga ännu en final på samma ställe, säger förbundschef Tomas Sandö Brandt.</p>
<p>Vårens SM-final gick till historien som den mest besökta någonsin. 1405 åskådare fick se en gastkramande match som Täby till slut vann i avgörande Golden set. Finalen var ett framgångsrikt samarrangemang mellan Svenska Badmintonförbundet och Fyrisfjädern där även evenemanget <i>Bästa barnkalaset</i> under finaldagen bidrog till den stora publiktillströmningen. Arbetet med SM-finalen 2019 blir ett nytt samarbete mellan Svenska Badmintonförbundet och Fyrisfjädern som ser fram emot en ny finalfest den 13 april 2019.</p>
<p>− Vi fick mycket positiva tillrop efter finalen i våras. Nu har vi siktet inställt på att lyfta evenemanget ytterligare och förhoppningsvis slå ett nytt svenskt publikrekord inom badminton, säger Fyrisfjäderns ordförande Erik Jonzon.</p>
<p>Liksom förra säsongen så sammanfaller ungdomstävlingen Svenska Cupen i Uppsala med finalhelgen. Det innebär en möjlighet för ungdomar från hela Sverige att få se badminton på högsta svenska nivå.</p>
<p>SM-finalen spelas i en enda avgörande match som består av sex delmatcher; damsingel, damdubbel, mixeddubbel, herrdubbel och två herrsingelmatcher. Delmatcherna spelas i bäst av 5 set till 11 utan förlängning. Om det blir 3-3 i lagmatchen spelas ett avgörande Golden set först till 11 poäng.</p>
<p>Vilka som blir vårens finallag vet vi efter att seriespelet i Badmintonligan och efterföljande slutspel är klart. Grundserien spelas fram till mitten av januari 2019, därpå delas lagen utifrån tabellplacering in i mellanserie A respektive B innan slutspelet tar vid.</p>
<p>Du följer Badmintonligan på <a href="http://www.badmintonligan.se/">www.badmintonligan.se</a></p>
<p>All information om SM-finalen finns på <a href="http://www.smfinalbadminton.se/">www.smfinalbadminton.se</a></p>
  
  <div class="text-gray-400"> Publicerad: 2018-10-11</div>
  

    </main>

</body>

</html>