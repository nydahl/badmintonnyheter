<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Semifinalförlust för Henri i Swiss Open</h1>
  <div class="mb-2 text-xl">Henri Hurskainen förlorar en jämn semifinal i 3 set mot Marc Zweibler från Tyskland.  Henri hade innan denna match vunnit 4 omgångar i Swiss Open (Grand Prix Gold status) i Basel, datum 15-20 mars.
  </div>
    <p><span style="text-decoration: underline;">Semifinal</span></p>
<p>Henri förlorar i tre set med 11-21 21-10 15-21</p>
<p>Matchen startar inte bra i första set, då tempot är högt och Henri inte riktigt hänger med i duellerna. I andra set rör sig Henri bättre och kan styra duellerna mera och utnyttja banan i djupled. I tredje set är det jämnt upp till 11 och även 13-14, men då tar Marc 3-4 poäng i rad och spelar sedan bra i ledning.</p>
<p>En jobbig förlust eftersom man känner att det är nära till vinst och att det inte krävs så mycket mer i spelnivå. Det är naturligtvis inte lätt att vinna mot Marc, som ligger på plats nr. 19 på världsrankingen och hade 3 matchbollar till en semifinalplats i All England förra veckan. Nu leder Marc statistiken mot Henri med 9-0. </p>
<p>Positivt efter denna fina semifinalplats i en Grand Prix Gold tävling är att Henri nu avancerar ca. 15 platser upp på världsrankingen.</p>
<p>Länk till lottning och resultat: <a href="https://bwf.tournamentsoftware.com/sport/tournament.aspx?id=075F0541-8BD9-4517-9F72-287E68CBB000">SWISS</a></p>
<p> </p>
<p><span style="text-decoration: underline;">Kvartsfinal</span></p>
<p>Henri vinner kvartsfinalen, genom att kinesen Xue Song lämnat återbud. Henri fick redan på förmiddagen ett sms, som sa att Xue hade sett riktigt dålig/sjuk ut under frukosten, denna sjukdom var något som inte blev bättre till efter lunch.</p>
<p> </p>
<p><span style="text-decoration: underline;">Torsdag</span></p>
<p>Henri vinner mot Petr Koukal i 3:e omgången med 21-16 21-18. Spelet stämde inte riktigt, men Henri jobbade hårt med att försöka få upp det till en tillräckligt bra nivå, för att vinna och han lyckades. Nu är statistiken mot Petr 8-2 i matchvinster.</p>
<p>Emma Wengberg/Clara Nistad förlorade mot Tian Qing/Zhao Yunlei från Kina som är första seedade i tävlingen och världsmästare från Jakarta 2015. Siffrorona blev 9-21 14-21 och många bra dueller i andra set.</p>
<p> </p>
<p><span style="text-decoration: underline;">Onsdag</span></p>
<p>Henri vinner i andra omgången mot Idra Bagus Ade Chandra (ITA) med 10-21 21-11 21-14. Henri la om taktiken efter första set och lyckades flytta runt sin motståndare riktigt bra.</p>
<p>Mattias Borg förlorar mot Rajiv Ouseph/6 (ENG) med 21-14 21-12. Mattias gör en godkänd insats, men Rajiv är för bra denna dag.</p>
<p> </p>
<p><span style="text-decoration: underline;">Tisdag</span></p>
<p>Henri vinner i första omgången en väl taktisk genomförd match mot Sho Sasaki med 21-17 21-14. Sho är rankad nr 20 på världsrankingen. Mattias Borg vann även första omgången med 21-12 21-6 mot Gradt-Urban samson från Frankrike. Många återbud har kommit innan tävlingen. Det innebär att damdubbeln med Emma Wengberg/Clara Nistad vinner första omgången på w.o.</p>
<p>Jonatan/Clara förlorar klart i två set mot Raphael Beck/Jennifer Karnott (GER).</p>
<p> </p>
<p><strong>Uttagna spelare från förbundet:</strong></p>
<p>Henri Hurskainen (Fyrisfjädern), Jonatan Nord (MBK), Mattias Borg (MAIF), Emma<br />Wengberg (MBK), Clara Nistad (Täby)</p>
<p>Kvalet och första omgången i herrsingel spelas Tisdag 15/3.</p>
<p>Hall: St:Jacobshalle, Basel</p>
  
  <div class="text-gray-400"> Publicerad: 2016-03-19</div>
  

    </main>

</body>

</html>