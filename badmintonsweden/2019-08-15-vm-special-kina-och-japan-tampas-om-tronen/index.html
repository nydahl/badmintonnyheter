<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">VM-special: Kina och Japan tampas om tronen</h1>
  <div class="mb-2 text-xl">Badmintonens två supermakter - Kina och Japan - ser ut att göra upp om gulden när VM i badminton avgörs i Basel nästa vecka. Här följer första delen av vår guide till det 25:e världsmästerskapet i badminton.
  </div>
    <p>I Sverige är badminton-VM ingen stor händelse i media, men i de folkrika länder som idag dominerar sporten tilldrar sig turneringen enorm uppmärksamhet och miljontals tittare följer matcherna.</p>
<p>Årets VM-turnering spelas den 19-25 augusti i St. Jakobshalle i Basel, Schweiz. Arenan tar in 30.000 åskådare och en stor del av biljetterna är redan slutsålda. Glädjande för svenska badmintonintresserade är att <a href="https://viaplay.se/sport/badminton/bwf-badminton/total-bwf-world-championship/20563175">Viaplay livesänder hela turneringen</a> med start på måndag kl 9.00. Samtidigt med badminton-VM genomförs PARA-VM, även denna turnering spelas i St. Jakobshalle.</p>
<p><b>Japan på frammarsch</b></p>
<p>På förhand ser Japan ut att kunna göra sitt bästa världsmästerskap någonsin. Japanska spelare är favoriter och toppseedade i tre av fem klasser (herrsingel, damsingel och damdubbel) och toppbredden är stor i laget. Landet har under de senaste fem-tio åren, efter en stor nationell satsning på sporten, succesivt flyttat fram sina positioner som badmintonnation och är idag rankade etta i världen. Mycket av framgången tillskrivs den sydkoreanske ”demontränaren” <strong>Park Joo-bong</strong> som varit förbundskapten för Japan under perioden.</p>
<p>På lag-VM (Sudirman Cup) i våras var det dock Kina som tillslut visade sig starkast i finalen mot Japan. Kinesiska spelare är stora medaljkandidater i alla fem klasser och toppseedade i mixeddubbel. Landet ser dock ut att få svårt att upprepa framgången från VM 2018 då hela åtta medaljer bärgades.  </p>
<p>Vid sidan av Japan och Kina kan det <a href="https://www.youtube.com/watch?v=jIYsUcboLUo">badmintonälskade landet Indonesien</a> blanda sig i toppstriden i flera klasser, men framför allt i herrdubbel där landet har de två högst rankade paren.</p>
<p><b>Europa får det tufft</b></p>
<p>Europa ser på förhand ut att - precis som vid senaste VM - få svårt att kunna utmana om medaljerna. Både <strong>Viktor Axelsen</strong>, som vann VM 2017 i herrsingel, och <strong>Carolina Marin</strong>, som vann OS 2016 och VM 2018 i damsingel, är skadade vilket är ett stort avbräck.</p>
<p>Bakom dessa spelare är det få européer i den absoluta världstoppen. De spelare som ligger bäst till för att kunna gå långt i turneringen och kanske, om allt klaffar, slåss om medaljer är:</p>
<p>Herrsingel: <strong>Anders Antonsen</strong>, Danmark (seedad 5)<br /> Damsingel: <strong>Mia Blichfeldt</strong>, Danmark (seedad 12)<br /> Herrdubbel: <strong>Kim Astrup/Anders Skaarup Kristiansen</strong>, Danmark (seedad 8) och <strong>Marcus Ellis/<b>Chris Langridge</b></strong>, England (oseedade)<br /> Damdubbel: <strong>Gabriela Stoeva/Stefani Stoeva</strong>, Bulgarien (seedad 10)<br /> Mixeddubbel: <strong>Marcus Ellis/Lauren Smith</strong> (seedad 8) och <strong>Chris Adcock/Gabrielle Adcock</strong>, England (seedad 11)<br /> <br /> Hur är det med svenskarna då? I år kommer Sverige till start med <strong>Felix Burestedt</strong> i herrsingel och unga paret <strong>Johanna Magnusson/Emma Karlsson</strong> i damdubbel. De svenska tävlande gör sina första respektive andra VM och några riktigt framskjutna placeringar är inte realistiskt att förvänta sig, men vi håller givetvis tummarna. Lottningen i första omgången ser förhållandevis enkel ut, därefter väntar tufft seedad motstånd för svenskarna.  </p>
<p>Läs mer om svenskarnas uppladdning och tankar inför VM i vår kommande artikel. Läs även om <strong>Rikard Nilsson</strong> som är Sveriges deltagare i Para-VM.<br /><br /></p>
<div><hr />
<p><br />Här följer en fördjupad analys av VM-turneringen uppdelat på de fem olika klasserna. Sportchef Jonas Herrgårdh har tillsammans med Johan Lundberg gått igenom startfältet och lyfter nedan fram de spelare som är favoriter eller värda att ha extra koll på i respektive klass.<br />  </p>
</div>
<p><span style="font-size: x-large;"><b>Herrsingel</b></span></p>
<p>Herrsingelklassen ser ut att vara vigd för regerande världsmästaren och världsettan Kento Momota i och med att de främsta utmanarna – Shi Yu Qi och Viktor Axelsen – tvingats lämna återbud på grund av skada. Kan någon annan utmana japanen? Tveksamt, men VM-turneringar har tidigare bjudit på överraskningar i herrsingel så man vet aldrig.</p>
<p><a href="https://bwf.tournamentsoftware.com/sport/draw.aspx?id=F4F75B1C-E72D-4248-865F-8EC38C06F7CB&draw=6">Se lottningen i herrsingel.</a></p>
<p><span style="font-size: large;"><b>Tre favoriter – Herrsingel</b></span></p>
<p><b>Kento Momoto, Japan<br /></b>De senaste årens klart bästa herrsingelspelare. Väldigt svår att göra poäng mot, läser spelet bra, rör sig fantastiskt effektivt och missar nästan aldrig. Hamnar sällan i tidsnöd trots att tempot är högt. Kan även växla och spela attackbadminton, men avvaktar hellre. Nätspel i toppklass. Har i år bland annat vunnit All England, underpresterade dock på lag-VM i maj då han föll mot kinesen Shi Yu Qi i finalen.</p>
<p><b>Chou Tien Chen, Kinesiska Taipei (Taiwan)<br /></b>Andraseedad ”doldis” som har visat kanonform under året med vinster i stora turneringar som Thailand Open och Indonesia Open. Allround med farlig offensiv. Lång, fin karriär bakom sig utan att riktigt ha nått ända fram i de internationella mästerskapen.  </p>
<p><b>Chen Long, Kina<br /></b>Med OS och VM-guld på meritlistan är Chen Long, tillsammans med Lin Dan och Lee Chong Wei, den spelare som vunnit flest stora titlar under de senaste dryga 10 åren. Den lurige och erfarne kinesen är alltid att räkna med när det drar ihop sig till mästerskap. Han har dock inte imponerat än så länge under 2019.<br /><br /></p>
<p><b><span style="font-size: large;">Håll ögonen på…</span></b></p>
<p><b>Jonatan Christie</b> är Indonesiens senaste världsstjärna i herrsingel. Endast 21 år gammal har han redan etablerat sig i världstoppen och spelat hem flera titlar, bland annat Asiatiska mästerskapen 2018. Indonesiern är atletisk, teknisk och klok och har ett spel som gör att han kan slå alla. Har hittills i karriären presterat bäst när han spelat i Asien.</p>
<p><b><br />Europa </b>får framförallt konkurrera med danske <strong>Anders Antonsen</strong>, seedad 5 i tävlingen. Anders som nådde en fin framgång i juli, med en finalplats i Indonesian Open.<br /> </p>
<p><span style="font-size: x-large;"><b>Damsingel</b></span></p>
<p>Damsingeln ser ut att kunna bli en riktigt spännande och intressant tävling. Alla de bästa spelarna är med (förutom skadade Carolina Marin) och det är svårt att peka på någon jättetydlig favorit. I damsingel skiljer sig spelstilarna också mycket åt vilket gör att matcherna blir oförutsägbara och omväxlande att följa. <br /> <br /> <a href="https://bwf.tournamentsoftware.com/sport/draw.aspx?id=F4F75B1C-E72D-4248-865F-8EC38C06F7CB&draw=13">Se lottningen i damsingel.</a></p>
<p><span style="font-size: large;"><b>Tre favoriter – Damsingel</b></span></p>
<p><b>Akane Yamaguchi, Japan<br /></b>Energiknippet Akane Yamaguchi är rankad nummer ett i världen och har under året vunnit tunga titlar som Japan Open, Indonesia Open och Asiatiska mästerskapen. Yamaguchi, som nu är 22 år, kom fram redan som 16-åring, då hon vann Japan Open år 2013. Endast 156 cm lång har många experter menat att banan är för stor för Yamaguchi att täcka och att hennes offensiva spel har brister, men det har visat sig vara helt fel.</p>
<p><b>Tai Tzu Ying, Kinesiska Taipei (Taiwan)<br /></b>Ingen annan har lika många läckra finter och maskerade slag som eleganten Tai Tzu Ying. Var rankad etta i världen under flera år men tappade nyligen förstaplatsen till Yamaguchi. Segrare i All England 2017 och 2018, men har ännu inte vunnit något internationellt mästerskap.</p>
<p><b>Pusarla V. Sindhu, Indien<br /></b>Har tillsammans med <strong>Saina Nehwal</strong> gjort badminton till en riktigt stor sport i Indien. P.V. Sindhu har varit i VM-final två gånger, senast 2018, men än så länge ingen vinst. Har den senaste tiden uppmärksammats i media då hennes lukrativa sponsorkontrakt gör henne till en av världens bäst betalda kvinnliga idrottsstjärnor.<br /><br /></p>
<p><b><span style="font-size: large;">Håll ögonen på…</span></b></p>
<p>Smarta <b>Chen Yu Fei</b> från Kina är alltid kul att följa på banan. Endast 21 år men redan en extremt klok och taktisk spelare som sakta men säkert klättrat på världsrankingen. En framtida världsetta och OS-mästare?</p>
<p><b><br />Europas</b> högst rankade spelare <b>Mia Blichfeldt</b> ska normalt inte ha något att göra med medaljerna, men den unga danskan (21 år) har tidigare visat att hon är en extrem tävlingsmänniska med ett spel som kan störa även de bästa asiaterna.<br /> </p>
<p><span style="font-size: x-large;"><b>Herrdubbel</b></span></p>
<p>Indonesien dominerar för närvarande herrdubbel, med tre par på topp tio listan i världen. Även Kina och Japan har flera par som kan vara med och slåss om medaljer i turneringen.</p>
<p><a href="https://bwf.tournamentsoftware.com/sport/draw.aspx?id=F4F75B1C-E72D-4248-865F-8EC38C06F7CB&draw=8">Se lottningen i herrdubbel.</a></p>
<p><b><br /> <span style="font-size: large;">Tre favoriter – Herrdubbel </span></b></p>
<p><b>Marcus Fernaldi Gideon/Kevin Sanjaya Sukamuljo, Indonesien<br /></b>Gideon/Sukamuljo är nummer ett på världsrankingen och har vunnit många av de största tävlingarna de senaste åren. Oerhört kvicka och samspelta. </p>
<p><b>Li Jun Hui/Liu Yu Chen, Kina<br /></b>Främsta utmanare om guldet är regerande världsmästarna Li/Liu från Kina. Men kineserna har haft svårt för Gideon/Sukamuljo som de förlorade mot både i semifinalen i Japan Open och Indonesia Open.</p>
<p><b>Mohammad Ahsan/Hendra Setiawan, Indonesien<br /></b>Det rutinerade och mycket meriterade paret Mohammad Ahsan (32 år) och Hendra Setiawan (35 år) har visat bra form under 2019 med finalplatser i både Japan Open och Indonesia Open. <br /><br /></p>
<p><b><span style="font-size: large;">Håll ögonen på…</span></b></p>
<p><b>Satwiksairaj Rankireddy</b> och <b>Chirag Shetty</b> från Indien skrällde rejält i slutet av sommaren när de spelade drömbadminton i Thailand Open och vann över de kinesiska världsmästarna i finalen. Det indiska paret har alla möjligheter att gå långt även i VM. Endast 19 och 22 år gamla visar Rankireddy/Shetty att det finns en ljus framtid för indisk badminton. Mycket underhållande spelstil som blandar offensiv tyngd med reaktionssnabb defensiv. <br /><span style="background-color: #ffffff;">[2019-08-18 Tyvärr visar det sig att indierna tvingats lämna W.O.]</span></p>
<p><b><br />Europa</b> får i herrdubbel främst lita till <b>Kim Astrup/Anders Skaarup Kristiansen</b>, Danmark, rankade nummer åtta i världen. <b>Chris Langridge/Marcus Ellis</b>, England, som tog brons vid OS i Rio, har inte nått upp till samma höga nivå de senaste åren.</p>
<p><b><br /><span style="font-size: x-large;">Damdubbel</span></b></p>
<p>Damdubbel ser ut att bli en heljapansk affär. Landet har de tre högst rankade paren i världen, och ett ytterligare par rankade åtta. Den stora frågan är egentligen bara vilket av alla dessa par som ska stå som slutsegrare i VM. <br /> <br /> <a href="https://bwf.tournamentsoftware.com/sport/draw.aspx?id=F4F75B1C-E72D-4248-865F-8EC38C06F7CB&draw=12">Se lottningen i damdubbel.</a></p>
<p><span style="font-size: large;"><b>Tre favoriter – Damdubbel</b></span></p>
<p><b>Maya Matsumoto/Wakana Nagahara, Japan<br /></b>Vinnarna från VM 2018 Matsumoto/Nagahara får bära favoritskapet i turneringen. Extremt bollsäkra och taktiskt drillade.</p>
<p><b>Misaki Matsutomo/Ayaka Takahashi, Japan<br /></b>OS-guld vinnarna Matsutomo/Takahashi är precis som sina landsmaninnor ett komplett damdubbelpar utan egentliga svagheter.   </p>
<p><b>Chen Qing Chen/Jia Yi Fan, Kina<br /></b>Utmanarna till Japan kommer framförallt från Kina, med paret Chen Qing Chen/Jia Yi Fan i spetsen.<br /><br /></p>
<p><span style="font-size: large;"><b>Håll ögonen på…</b></span></p>
<p>Det koreanska paret <b>Kim So Yeong/Kong Hee Yong</b>, är seedade nia men har många kvalitéer och kan överraska.</p>
<p><b><br />Europa</b> får det tufft att nå en kvartsfinalplats, hoppet ligger främst till det bulgariska paret <b>Gabriela Stoeva/Stefani Stoeva</b> som är seedade 10 i tävlingen.</p>
<p><b><br /><span style="font-size: x-large;">Mixeddubbel</span></b></p>
<p>Vinnarna i mixeddubbel ser ut att komma från Kina, men både Japan och Thailand har unga spelare som vill blanda sig i medaljstriden. Här finns även två starka engelska par som kanske kan överraska.</p>
<p><a href="https://bwf.tournamentsoftware.com/sport/draw.aspx?id=F4F75B1C-E72D-4248-865F-8EC38C06F7CB&draw=11">Se lottningen i mixeddubbel.</a></p>
<p><span style="font-size: large;"><b>Tre favoriter – Mixeddubbel</b></span></p>
<p><b>Zheng Si Wei/Huang Ya Qiong, Kina<br /></b>Det kinesiska paret är Zheng/Huang är regerande världsmästare och har varit rankade som nummer ett i världen sedan augusti 2018.  </p>
<p><b>Wang Yi Liu/Huang Dong Ping, Kina<br /></b>Världsettorna utmanas främst av landsmännen Wang Li Lyn/Huang Dong Ping som är rankade tvåa i världen.</p>
<p><b>Praveen Jordan/Melati Daeva, Indonesien<br /></b>Det indonesiska paret har en väldigt hög högstanivå och stämmer allt kan man utmana om de ädlaste medaljerna. Men de kan lika gärna åka ut tidigt i turneringen.<br /><br /></p>
<p><span style="font-size: large;"><b>Håll ögonen på…</b></span></p>
<p><strong>Marcus Ellis/Lauren Smith</strong> och <strong>Chris Adcock/Gabrielle Adcock</strong> är seedade åtta, respektive elva. En medalj skulle vara en stor överraskning om man beaktar resultaten det senaste året. Men engelsmännen har tidigare visat att de kunnat toppa formen och vara som bäst när det verkligen gäller.</p>
  
  <div class="text-gray-400"> Publicerad: 2019-08-15</div>
  

    </main>

</body>

</html>