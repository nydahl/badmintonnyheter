<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Kampen om fjärdeplatsen går vidare</h1>
  <div class="mb-2 text-xl">Umeå tog sista chansen att nå Mellanserie A i Badmintonligan. Vinsten mot Täby med 4-2 gör att sista omgången i grundserien blir avgörande för fjärdeplatsen. Samtidigt befäste Påvelund sin topplacering med en säker seger borta mot Trollhättan.
  </div>
    <p><em>Bilden ovan: Michelle Sködstrup och Klara Johansson i Umeå spelade ännu en gång en bra damdubbel.</em></p>
<p>Badmintonligan rullade vidare med två intressanta matcher på tisdagskvällen. Trollhättan förlorade hemma med 1-5 mot starka Påvelund. Och i Umeå tog hemmalaget en viktig trepoängare mot fjolårets SM-vinnare Täby med 4-2.</p>
<p>Påvelunds vinst innebär att laget nu har fem raka vinster och 13 poäng i serietoppen, precis som Halmstad. De båda lagen möts i grundseriens sista omgång den 15 januari.</p>
<p>– Jag är mycket nöjd med vår seger i dag, säger Asger Madsen, lagledare för Påvelund. Det var perfekt för oss, och nu ser jag fram emot en rejäl och spännande match mot Halmstad om segern i grundserien. Jag tror att det blir högkvalitativ badminton, och jag hoppas att många åskådare från Göteborg och hela Västsverige tar sig vår hall i nästa vecka.</p>
<p><strong>Är det någon särskild i ditt lag du vill framhålla?</strong></p>
<p>– Ja, Magnus Sahlberg spelade en mycket fin herrdubbel i dag. Han spelade klokt och bra rätt igenom matchen, och hade en avgörande roll med härliga diagonala undanläggningar i tredje set när matchen stod och vägde. Våra unga tjejer Stina Caspersson och Lina Nilsson spelade också klart positivt i damdubbel trots förlust, säger Asger.</p>
<p>I Umeå tog hemmalaget tre betydelsefulla poäng mot Täby. Resultatet betyder att kampen om fjärdeplatsen och därmed spel i Mellanserie A lever. Umeås vinst gör att de hotar Trollhättan som länge legat stabilt på fjärdeplatsen.</p>
<p>Umeå har nu spelat sina sex matcher i grundserien och har 8 poäng och 17-19 i matchskillnad. Trollhättan har efter fem matcher 8 poäng och 16-14 i matchskillnad, och möter svåra Fyrisfjädern på bortaplan i Uppsala i sista omgången.</p>
<p>Trollhättan måste ta minst två delmatcher för att säkert hålla sig kvar över strecket. Förlust med 1-5 gör att det blir seträkning eller till och med bollräkning, förlust med 0-6 gör att Umeå tar fjärdeplatsen.</p>
<p>– Jag hade hoppats på lite bättre resultat mot Påvelund, säger Jens Olsson, lagdelare för Trollhättan. Men de var vassare än oss i dag, och vi hade också en del spelare borta på grund av sjukdom.</p>
<p>– Det ger en spännande avslutning för oss uppe i Uppsala. Men jag tror absolut att vi ska kunna ta minst två delmatcher mot Fyrisfjädern.</p>
<p>Kenneth Forsberg, lagledare för Umeå, var mycket nöjd med sitt lags insats mot Täby.</p>
<p>– Det var en riktigt bra lagmatch från vår sida. Alla i laget var inblandade i segermatcher, säger han.</p>
<p>Bland annat vann starka Michelle Sködstrup ännu en gång både dubbel med Klara Johansson och sedan singel. Gabriel Ulldahl kontrollerade HS 1 mot Hermansah och vann med 3-1 i set.</p>
<p>– Som vanligt tycker jag att vårt lag blir bättre och tuffare ju längre in i säsongen vi kommer. Vi började lite svajigt i höstas, men nu är vi riktigt starka och insatsen mot Täby är också värdefull mentalt. Jag tycker heller inte att något lag i serien känns omöjligt för oss. Vi är farliga för alla, och jag ser fram emot fortsättningen vare sig det blir Mellanserie A eller B, säger Kenneth Forsberg.</p>
<p>Här hittar du alla resultat i tisdagskvällens matcher:</p>
<p><a href="https://www.scoreboardlive.se/tournament/show/591">Trollhättan-Påvelund 1-5</a></p>
<p><a href="https://www.scoreboardlive.se/tournament/show/593">Umeå-Täby 4-2</a></p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt. </a></p>
<p>Missade du direktsändningen av matcherna i Badmintonligan?<a href="https://solidsport.com/badmintonswe/livestreams"> Gå då in på Solidsport.</a> Allt du behöver göra för att se alla matcher i Badmintonligan i direktsändning eller i efterhand är att skapa ett kostnadsfritt konto. </p>
  
  <div class="text-gray-400"> Publicerad: 2019-01-08</div>
  

    </main>

</body>

</html>