<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Hetaste frågan på förbundsmötet</h1>
  <div class="mb-2 text-xl">Sanktionsavgiftens storlek blir en avgörande fråga på förbundsmötet den 20 september. Förbundsstyrelsen säger skarpt nej till motionen som vill halvera avgiften.
  </div>
    <p>Stockholmsklubbarna Täby, Kista, Spårvägen, Skogås, Botkyrka, Eken, Karby och Spånga har lämnat in en motion om att sänka dagens sanktionsavgift med 50 procent redan från säsongen 2015/2016. Motionen tillstyrks av Stockholms badmintonförbund.</p>
<p>Motionärerna menar att åtgärden skulle stimulera antalet tävlingsstarter för att sedan 2017 nå den fördubbling av antalet som är förbundets långsiktiga mål. Motionärerna menar också att höjningen av avgiften som kom i kölvattnet på den ekonomiska förlusten under Karlskrona-EM 2012 inte längre behövs.</p>
<p>- Med det underskott vi hade då, och med förbundets dåliga ekonomi, hade vi inget val 2013. Vi var alla med på höjningen. Nu är förbundets ekonomi på fötter, då tycker vi att det är det läge att sänka sanktionsavgiften och därmed stärka tävlandet, säger Benny Eklund, kanslist på Stockholmsförbundet och klubbchef/kassör i Skogås.</p>
<p>- Fler måste kunna ha råd att tävla, och fler klubbar bör stimuleras att ordna tävlingar. Vi vet alla hur viktigt det är för ungdomar att både träna och tävla för att utvecklas, menar han.</p>
<p>Motionärerna är även oroade över de snabbt stigande bollpriserna, som de menar kan komma att motverka tävlandet.</p>
<p>Förbundsstyrelsen däremot vill inte sänka sanktionsavgiften och rekommenderar därför förbundsmötet att avslå motionen.</p>
<p>Huvudorsak: om motionen antas minskar förbundets intäkter med 700 000 kr, vilket motsvarar nästan tio procent av den totala omsättningen.</p>
<p>- Avgiften och de ekonomiska resurser den ger är helt nödvändiga verktyg för att nå de mål som vi har satt upp, säger styrelsens vice ordförande Stefan Sjöö.</p>
<p>- Utan de resurserna kan vi inte öka tempot i våra utvecklingsprocesser, vilket krävs för att kunna fortsätta den positiva utveckling vi har haft ända sedan nystarten 2013. Pengarna behövs till exempel för att kunna bygga en central organisation som ytterligare kan öka farten i förbundet, få fler och bättre klubbar, fler serielag och i slutändan fler och bättre spelare och ledare. Och för att höja kvaliteten på verksamheterna. För att nå allt detta måste vi börja uppifrån. Utan styrning och verktyg når vi inte målen, säger han.</p>
<p>Stefan Sjöö anser att sanktionsavgiftens höjning måste ses tillsammans med den halvering av tävlingslicensens storlek som skedde samtidigt.</p>
<p>- Det gav precis önskat resultat; fler har nu möjlighet att tävla. Antalet tävlingar har heller inte minskat, tvärtom. Vid halvårsskiftet i år fanns det 191 sanktionerade tävlingar, att jämföra med 167 motsvarande tid förra året, säger han.</p>
<p>Styrelsen säger också i sitt yttrande att samtliga sju ledamöter kommer att avgå om motionen går igenom på årsmötet.</p>
<p>- För mig är det enormt viktigt att poängtera att detta inte är något hot, utan vi ser detta som en konsekvens om motionen vinner. För utan dessa resurser har vi i styrelsen inte verktygen för att arbete vidare mot våra mål och med vår handlingsplan. Då är det naturligt att en ny styrelse tar över, och att man tar fram nya mål och en ny handlingsplan, säger Stefan Sjöö.</p>
<p>Du tycker inte att det är ojuste att ställa förbundsmötets deltagare i Helsingborg inför något som kan tolkas som ett ultimatum?</p>
<p> - Jag ser det inte så, och hoppas att ingen annan gör det heller. Tvärtom tycker jag att det är viktigt att tidigt poängtera vår inställning, så att Badmintonsverige vet förutsättningarna och därmed kan förbereda sig.</p>
<p>Stefan Sjöö är heller inte orolig för att tävlingsverksamheten ska hindras av sanktionsavgiftens storlek.</p>
<p>- Nej, jag är mer orolig för vad som händer om inte förbundet jobbar vidare för att nå sina övergripande mål. Det är viktigare än att en tävling eventuellt läggs ned. Men med tanke på att antalet licenser ökat så rejält kommer även antalet tävlingsstarter att öka på sikt.</p>
<p>Frågan är nu vad som händer på förbundsmötet? </p>
<p>Benny Eklund menar att motionärerna inte vill avsätta styrelsen.</p>
<p>- Absolut inte, vi har ingen ambition att sänka styrelsen, säger han. Men vi vill ha en ordentlig diskussion om sanktionsavgiften och förhoppningsvis en plan för hur tävlandet ska kunna stimuleras.</p>
<p> </p>
<p><a target="_blank" href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/Foreningsutvecklareifokus/">Läs också om motionen och propositionen som handlar om Idrottslyftet och föreningsutvecklarna.</a></p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/forbundet/forbundsmotet2015/" target="_blank">Här hittar du allt material inför förbundsmötet.</a></p>
<p> </p>
  
  <div class="text-gray-400"> Publicerad: 2015-09-01</div>
  

    </main>

</body>

</html>