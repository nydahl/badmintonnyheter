<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Svenskarna vill överraska på EM</h1>
  <div class="mb-2 text-xl">Individuella EM i Huelva är för många spelare slutpunkten på säsongen. Sverige reser till Spanien med sex spelare för spel i fyra kategorier i hopp om att avsluta starkt.
  </div>
    <p><em>Bild: Clara Nistad/Amanda Högström under Lag-EM tidigare under våren. Foto: Mark Phelan/Badminton Europe.</em></p>
<p>Jacob Nilsson, Johanna Magnusson, Emma Karlsson, Clara Nistad, Amanda Högström och Richard Eidestedt – det är den trupp som ska representera Sverige under EM som avgörs under veckan 24-29 april. I turneringen väntar tufft motstånd för de svenska spelarna som inte finns bland de seedade.</p>
<p>− Vi hoppas att någon av våra spelare och par kan överraska och göra ett bra resultat, säger Svenska Badmintonförbundets sportchef Jonas Herrgårdh.</p>
<p>De stora svenska förhoppningarna på förhand finns i damdubbel där Sverige har två par som går in i tävlingen under onsdagen. Unga damdubbelparet Emma Karlsson/Johanna Magnusson är svenska mästare i kategorin och är också de svenskar som är högst rankade inför EM – som 15:e europeiska par på världsrankingen.</p>
<p>− Emma/Johanna ska ha en bra chans att vinna sin första match. I den andra väntar sen troligen ett fjärdeseedat par. I den matchen krävs det en stor prestation och överraskning för vinst, säger Jonas Herrgårdh.</p>
<p>Amanda Högström/Clara Nistad är det mer rutinerade paret och ligger strax bakom som 21:a europeiska par i världen.</p>
<p>− I den första matchen bör Amanda/Clara vinna. I andra matchen blir det mycket tufft. Förmodligen är Gabriella Stoeva/Stefani Stoeva motståndare, nummer två i Europa och nummer tolv på världsrankingen, säger Herrgårdh.</p>
<p>Turneringen startar redan på tisdag då Jacob Nilsson i herrsingel och Richard Eidestedt/Clara Nistad går in i spel.</p>
<p>− Jacob har fått en bra lottning. I första matchen möter han en tysk motståndare som är bättre rankad men på ungefär samma nivå och i andra omgången kan han ställas mot Milan Dratva (Slovakien) som han normalt ska vinna mot.</p>
<p>− Även i mixeden har Richard/Clara fått en bra lottning i första matchen där de möter Fredrik Kristensen/Solvår Flåten Jörgensen från Norge. I andra matchen blir det klart svårare då ett tredjeseedat par kan vänta.</p>
<p>Även i damsingel ställer Johanna Magnusson upp. Johanna står över första omgången på tisdagen och spelar på onsdagen mot antingen Gayle Mahulette (Nederländerna) eller Katerina Tomalova (Tjeckien).</p>
<h4>Matchtider för svenskarna:</h4>
<p>Tis kl. 11 HS Jacob Nilsson - Kai Schaefer (Tyskland)</p>
<p>Tis kl. 14:15 MD Richard Eidestedt/Clara Nistad - Fredrik Kristensen/Solvår Flåten Jörgensen (Norge)</p>
<p>Ons kl 13 DD Emma Karlsson/Johanna Magnusson - Anastasiya Cherniavskaya/Alesia Zaitsava (Vitryssland)</p>
<p>Ons kl. 16:15 DD Amanda Högström/Clara Nistad - Nikoletta Bukoviczki/Daniella Gonda (Ungern)</p>
<p>Ons kl. 19 DS Johanna Magnusson - ??</p>
<p>Under EM rapporterar Amanda Högström på Badminton Swedens Instagramkonto. Följ Amandas inlägg och få en inblick bakom EM-kulisserna. <a href="https://www.instagram.com/badmintonsweden/" title="Här hittar du dem!" target="_blank">Här hittar du Amandas inlägg!</a></p>
<p><a href="http://bwf.tournamentsoftware.com/sport/matches.aspx?id=FC3BF9CF-E75E-4D3A-800A-1B12F3156710">Här finns länk till lottning och resultat</a></p>
<p><a href="http://www.laola1.tv/badmintoneurope/">Livestream från individuella EM i Huelva</a></p>
  
  <div class="text-gray-400"> Publicerad: 2018-04-23</div>
  

    </main>

</body>

</html>