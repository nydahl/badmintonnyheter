<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Resultat Danish Open, Odense</h1>
  <div class="mb-2 text-xl">Danish Open är nordens största tävling, Super Serie Premium tävling och USD 400.000 i prissumma. Enda deltagande paret från Sverige var Nico Ruponen/Amanda Högström (Fyrisfjädern) som skulle delta i deras hittills största individuella  tävling.
  </div>
    <p>På Tisdag kväll efter kvalet spelade Nico/Amanda mot ett mycket starkt par från Korea, Sung Hyun Ko/Ha Na Kim.</p>
<p>Ko/Kim har bla vunnit Asiatiska mästerskapen, kommit 2:a i Indiens Super Serie tävling, samt spelat för Korea i Lag-VM finalen mot Kina i augusti 2013.</p>
<p>Ko är rankad 1:a i herrdubbel och Kim är rankad 5:a i damdubbel på världsrankingen. Alltså två toppspelare i världen.</p>
<p>Nico/Amanda gör en mycket bra match, de vinner första set med 21-19 efter att ha spelat många helt suveräna dueller, där Amanda spelade mycket klokt och bra på nät och där Nico spelade ett varierat spel, med många bra undanläggningar och flacka slag. Även i andra set kunde Nico/Amanda hålla en hög nivå, där Kim hade problem med pressen hon sattes under. Vid 19-19 i andra set hade Nico spelat bort båda på andra sidan, men när han skulle avgöra bollen, då Ko nästan låg på marken, gick det avgörande slaget i nät. Mycket nära matchboll. Knapp setförlust i andra set med 19-21. I tredje var det länge jämnt, men Ko/Kim fick ledningen på slutet och höll denna, setförlust med 15-21. Tyvärr visade Ko vissa stunder under matchen varför han är rankad 1:a i världen i HD, briljanta slag och en stor vilja till att inte vilja förlora denna match. </p>
<p>En mycket bra spelad mixed av Nico/Amanda mot ett av världens bästa par. Synd att det inte slutade i vinst, men det var väldigt nära. Den danska publiken klappade och stöttade den svenska mixeden under matchen, de uppskattade helt klart, de många fina duellerna som spelades av det svenska paret.</p>
<p>Danish Open fortsätter under de närmsta dagarna och förhoppningsvis har många svenskar möjlighet att resa till Odense för att se Badminton på den allra högsta nivån.</p>
<p>Lottning och resultat finner du via länken: <a href="http://bwf.tournamentsoftware.com/sport/tournament.aspx?id=43AE44AD-F265-4BC3-8547-C9675FB69049">Danish</a></p>
<p> </p>
  
  <div class="text-gray-400"> Publicerad: 2013-10-16</div>
  

    </main>

</body>

</html>