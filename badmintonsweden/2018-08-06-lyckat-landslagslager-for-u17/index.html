<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Lyckat landslagsläger för U17</h1>
  <div class="mb-2 text-xl">Kristin Evernäs, förbundskapten för U17, är mycket nöjd med förra veckans landslagsläger i Trollhättan. Här sammanfattar hon lägret, berättar om träningsfokus och planeringen framöver.
  </div>
    <p><em>Bilden ovan: U17-spelarna på landslagslägret i Innovatumhallen i Trollhättan.</em></p>
<p>Den gångna veckan hölls vårt årliga landslagsläger för U17 i Innovatumhallen i Trollhättan. Det har varit grym service av TBF där vi haft tillgång till badmintonbanor, gym, god mat och övernattning. Jesper Olsson och Stay Active har även hjälpt oss med fystester under veckan vilket uppskattas mycket. Stort tack till TBF för all hjälp.</p>
<p>Under träningspassen har vi lagt fokus på flera områden som vi sett att vi behöver utvecklas i när vi mött internationellt motstånd. Defensiv och offensiv i både singel och dubbel samt neutralt spel i singel är det som vi arbetat med mest. Vi har även genomfört de fystester enligt fysprofilen som förbundet rekommenderar. Väldigt bra för spelarna och även FK att få ett kvitto på hur man ligger till vad gäller styrka, rörlighet och kondition.</p>
<p>Vi har även gått igenom IUP som innehåller målsättningar, träningsplaneringar, utvecklingsområden samt tävlingsplanering som varje enskild spelare kommer att arbeta med för att nå både sina kortsiktiga och långsiktiga mål. Spelarna har gjort grymt bra ifrån sig och vi har lyckats med att hålla uppe kvalitet och nivå under i stort sett samtliga pass.</p>
<p>Vi har också pratat och arbetat mycket med spelarna att pusha och ge feedback till varandra under träningspassen för att skapa bra kvalitet under alla övningar. Viktigt att ta med detta hem till klubbträningarna framöver! </p>
<p>Det är kul att se hur spelarna har utvecklats sen i våras och det är också ett bra tillfälle att lära känna spelarna lite mer innan säsongen. Det är en del spelare som nu tar klivet upp till U17 som jag inte känner lika väl ännu så det har varit nyttigt med ett läger innan tävlingssäsongen startar.</p>
<p>Nästa säsong blir lite av en mellansäsong där U17 varken har 6-nationers, DJC lagspel eller mästerskap. Under hösten är det två BEC-tävlingar som vi kommer att åka på tillsammans och förhoppningsvis blir det ännu fler under våren. Nästa stora mål är EM för U17 som spelas hösten 2019. Dock är exakt datum och plats ännu ej bestämt.</p>
<p>En fördel för spelarna är att de kan göra en lite mer långsiktig träningsplanering och spela flertalet internationella tävlingar där de har möjlighet att göra bra resultat och visa framfötterna inför en stundande EM-uttagning och förhoppningsvis EM för så många spelare som möjligt.</p>
<p>Ett stort tack till Larry Li och Erik Bojesson som har hjälpt till som tränare under lägret! </p>
<p>Jag ser verkligen fram emot kommande säsong och få möjligheten att se spelarnas utveckling.</p>
<p><em>Kristin Evernäs, FKU17</em></p>
<p><em>********************************</em></p>
<p><em>Vill du läsa mer om landslagslägret i Trollhättan för U17-spelarna, och se mer bilder? Gå då in på förbundets <a href="https://www.facebook.com/badmintonsweden/" target="_blank">Facebook </a> och <a href="https://www.instagram.com/badmintonsweden/" target="_blank">Instagram</a>. Där hittar du mer material.</em></p>
  
  <div class="text-gray-400"> Publicerad: 2018-08-06</div>
  

    </main>

</body>

</html>