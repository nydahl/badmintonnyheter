<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Skicka styrelsen på träningsläger</h1>
  <div class="mb-2 text-xl">Inte bara spelare behöver träning för att kunna prestera. Även styrelseledamöter behöver övning för att arbetet ska flyta på. Träningsläger för styrelsen är en utbildning som Upplands Idrottsförbund nyligen höll med Fyrisfjädern som deltagare.
  </div>
    <p>Träningsläger för styrelsen är en kurs som Riksidrottsförbundet tillsammans med SISU Idrottsutbildarna erbjuder föreningar runt om i landet. Då Upplands Idrottsförbund för ett par veckor sedan anordnade två halvdagar med kursen så deltog Fyrisfjädern med tre medlemmar ur styrelsen.</p>
<p>– En väldigt bra grundläggande kurs där vi gick igenom allt från att starta en förening till viktiga punkter under ett kalenderår. Det handlade också om hur man kan undvika de vanliga fällorna, som att missa att skriva protokoll eller prata för mycket om operativa frågor på styrelsemötena, säger Erik Jonzon som är ordförande i Fyrisfjädern och en av de som deltog på utbildningen.</p>
<p>Kursen tar upp ämnen som föreningskunskap, föreningsjuridik och styrelseutveckling, men också sådant som vilka typer av frågor en styrelse bör lägga sin tid på.</p>
<p>– Det var väldigt bra diskussioner och erfarenhetsutbyten mellan deltagarna, säger Erik Jonzon.</p>
<p>Trots att han själv har stor erfarenhet av styrelsearbete så menar Erik Jonzon att utbildningen ger en extra påminnelse om de viktigaste bitarna och han poängterar att det alltid går att utvecklas och göra styrelsearbetet bättre och mer effektivt.</p>
<p>– Jag tar med mig en mängd små tips i mitt arbete. Det handlar bland annat om klassiskt styrelsearbete, att engagera medlemmarna och få dem att förstå hur viktiga de är för föreningen. Det kan vara en sån sak som att få fler att komma till årsmötena, säger han.</p>
<p><b>Rekommenderar du fler föreningar att gå kursen?</b></p>
<p>– Absolut, det är ett måste för alla styrelser att gå på. En bra grundutbildning som finns i alla regioner och som fler borde dra nytta av.</p>
<p>Fyrisfjäderns deltagande på Träningsläger för styrelsen är ett gott exempel på föreningsarbete. Badminton Sweden kommer att fortsätta att rapportera om fler goda exempel på hemsidan framöver. Har du tips om något föreningsarbete vi borde uppmärksamma? Tveka inte att höra av dig till <a href="mailto:claes.johansson@badminton.nu">claes.johansson@badminton.nu</a> eller <a href="mailto:martin.ridderstolpe@badminton.nu">martin.ridderstolpe@badminton.nu</a>.</p>
<p>Vill du höra mer om utbildningen och vad den kan innebära för styrelsearbetet i en badmintonförening? Kontakta Erik Jonzon på tel. 073 901 96 91 eller <a href="mailto:erik.jonzon@fyrisfjadern.se">erik.jonzon@fyrisfjadern.se</a></p>
<p>För att se om utbildningen hålls i ert distriktsidrottsförbund, kolla in på: <a href="http://www.sisuidrottsutbildarna.se/" target="_blank">http://www.sisuidrottsutbildarna.se/</a></p>
  
  <div class="text-gray-400"> Publicerad: 2017-10-24</div>
  

    </main>

</body>

</html>