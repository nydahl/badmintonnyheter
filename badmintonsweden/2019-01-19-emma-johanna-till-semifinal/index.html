<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma/Johanna till semifinal</h1>
  <div class="mb-2 text-xl">Emma Karlsson/Johanna Magnusson är klara för lördagseftermiddagens semifinalspel i RSL Swedish Open. I kvarten vann de med 21-16, 20-22, 21-11 efter en svängig match mot Fankhauser/Tibeling.
  </div>
    <p><em>Bilden ovan: Emma Karlsson och Johanna Magnusson vann sin kvartsfinal på lördagsförmiddagen. Foto: Torbjörn Jansson.</em></p>
<p>Det förstaseedade damdubbelparet Emma Karlsson och Johanna Magnusson var först ut av svenskarna i kvartsfinalpasset i Sparbanken Skåne Arena i Lund. Och de motsvarade alla förväntningar i den på förhand ovissa matchen mot Nadia Fankhauser/Iris Tabeling. Detta schweizisk-holländska par är samspelt och rutinerat.</p>
<p>Men Emma/Johanna dominerade från start, satte upp ett bra tempo med mycket rörelse och fick snurr på sina motståndare. Emma/Johanna var i ledningen hela första set och vann det med 21-16.</p>
<p>– Det kändes som om de var lite skakiga. De missade en hel del i serve och servereturer och vi fick övertag nästan hela tiden, sägert Johanna.</p>
<p>Emma/Johanna fick också en bra start i andra set och ledde länge ganska stort. Men motståndarna kom tillbaka och det blev riktigt tajt och tufft ända fram till förlängning. Fankhauser/Tabeling avgjorde på sin andra setboll, 20-22.</p>
<p>– De förändrade sitt spel, slog mycket hårdare och vi backade. Det skapade otrygghet och därmed förlorade vi setet, säger Johanna.</p>
<p>Men i tredje set var svenskparet hela tiden ett antal bollar före och vann med 21-11. </p>
<p>– Vi fick en bra start, slappnade av, tänkte inte så mycket utan bara spelade. Och då fungerade allt så mycket bättre, säger Emma.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/rsl-swedish-open/clara.edith.kvart.jpg?w=640&h=427" height="427" width="640" /></p>
<p><em>Clara Nistad/Edith Urell spelade bra men förlorade sin kvartsfinal. Foto: Torbjörn Jansson.</em></p>
<p>Ett annat svenskt damdubbelpar var också i kvarstfinal: Clara Nistad/Edith Urell. Och det i sin första tävling tillsammans. Men mycket offensiva och starka danska paret Amalie Magelund/Freja Ravn blev för svåra. Danskorna vann med 21-16, 21-18.</p>
<p>– Men särskilt i andra set spelade Clara och Edith mycket bra, mer aggressivt och med mer tryck, säger Tim Foo, tränare på Euro Center, och som stöttar förbundskaptenen Andrew Smith med coachning under Swedish Open.</p>
<p>Även Edith Urell, 15 år, var hyfsat nöjd med spelet trots förlusten.</p>
<p>– Med tanke på att det var Claras och min första tävling tillsammans så tycker jag att det har gått bra. Vi har hållit en stabil nivå, pratat mycket med varandra och fått vårt samarbete att flyta på bra, säger hon.</p>
<p>Edith var dock självkritisk efter förlusten i kvarstfinalen.</p>
<p>– Danskorna var bra och spelade snabbt och hårt. Jag hängde inte riktigt med med racketen när det gick som fortast, särskilt inte långt fram i banan.</p>
<p>Semifinalpasset börjar kl 17.00 idag lördag. </p>
<p>Här kan du följa alla resultat i RSL Swedish Open: <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a>Under hela Swedish Open livesänder Badminton Europe. Så har du inte möjlighet att komma till hallen i Lund kan du ändå följa hela tävlingen. <a href="https://www.youtube.com/watch?v=fG7c9JkNQ4U">Här är länken till direktsändningen.</a></p>
<p> </p>
  
  <div class="text-gray-400"> Publicerad: 2019-01-19</div>
  

    </main>

</body>

</html>