<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma Karlsson avslutar sin tävlingskarriär</h1>
  <div class="mb-2 text-xl">Emma Karlsson, damdubbelspelare i svenska landslaget, meddelar att hon avslutar sin aktiva karriär som badmintonspelare.
  </div>
    <p>– Energin finns inte för att satsa vidare och jag känner att det finns andra saker jag vill göra, säger Emma Karlsson om sitt beslut.  </p>
<p>Emma Karlsson berättar att hon inte avser att göra någon nedtrappning utan att hon nu avslutar sitt tävlande helt och hållet.</p>
<p>Att Emma väljer att sluta kommer som en överraskning för många och är givetvis mycket tråkigt, inte minst för hennes dubbelpartner Johanna Magnusson.</p>
<p>Johanna meddelar dock att hon kommer att fortsätta sin satsning. Vem som blir hennes nya dubbelpartner återstår att se.  </p>
<p>– Jag har ingen exakt plan just nu för mitt upplägg framöver, utan funderar på olika möjligheter, säger Johanna Magnusson.</p>
<p>Denna vecka tränar Johanna Magnusson på Eurocenter i Uppsala och nåddes där av beskedet att hon fått <a href="https://www.rf.se/bidragochstod/Bidrag/stipendierochutmarkelser/Elitidrottsstipendium">RF:s och Svenska Spels Elitidrottstipendium</a> 2020-2021 på 50.000 kr.</p>
<p>– Jag är glad och mycket tacksam för detta stöd, det är väldigt positivt att det finns, säger Johanna Magnusson.<br /><br /></p>
<hr />
<p><strong>Fem SM-guld på meritlistan</strong></p>
<p>Bland Emmas Karlssons meriter finns bland annat fyra SM-guld i damdubbel tillsammans med Johanna Magnusson och ett SM-guld i damsingel. <br />Emma har även vunnit junior-EM och Swedish Open i damdubbel tillsammans med Johanna Magnusson.</p>
<p>Svenska Badmintonförbundet vill passa på att tacka Emma Karlsson för hennes fina insatser och bidrag till svensk badminton och önska all lycka framöver. Vi hoppas att få se dig igen längre fram i något annat sammanhang!</p>
  
  <div class="text-gray-400"> Publicerad: 2020-10-07</div>
  

    </main>

</body>

</html>