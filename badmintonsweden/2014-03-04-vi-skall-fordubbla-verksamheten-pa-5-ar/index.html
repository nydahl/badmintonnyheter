<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Vi skall fördubbla verksamheten på 5 år!</h1>
  <div class="mb-2 text-xl">Ni har väl inte glömt vad vi beslutade om tillsammans på det extra årsmötet 2013? Vi ska bli dubbelt så stora på alla nivåer till avslutad säsong 2017/2018!
  </div>
    <p>Ett viktigt led i detta arbete är våra föreningarnas vilja och möjlighet att växa, både bland aktiva men framförallt bland ledare och funktionärer - alla är lika viktiga!</p>
<p> </p>
<p><strong>Övergripande mål</strong></p>
<p><strong>Att fördubbla verksamheten på alla nivåer fram till avslutad säsong 2017/18.</strong></p>
<p><em>Vi fördubblar antalet medlemmar, antalet licensierade spelare, antalet tävlingsstarter och antalet utbildade ledare/tränare/funktionärer på alla nivåer.</em></p>
<p> </p>
<p><strong>Med detta som grund skall vi till avslutad säsong 2019/20 vara i europeiskt topp i landslagsåldrarna U15 till Veteran. </strong>                   </p>
<p><em>Med europeisk topp menar vi medaljer i lagsammanhang och att vi årligen vinner minst en medalj i de olika individuella åldersklasserna i Europa samt har representation i minst 3 av OS-kategorierna 2020.</em></p>
<p> </p>
<p>Föreningsutvecklarna har nu varit igång i ca sex månader och har hunnit med oerhört många föreningsbesök, telefonsamtal och åtskilliga möten med ledare, aktiva & andra organisationer för att kartlägga vart vi står idag. </p>
<p> </p>
<p>Vi ser idag att våra licenser ökar, från ca 3200 till ca 4 700 samt att antalet föreningar ökar med ca 15st per år, vilket är oerhört positivt men vi har många utamningar.</p>
<p>Tex så har vi märkt att den inrapporterade siffran från föreningar vad gäller antalet medlemmar inte rimmar med den siffran som faktiskt finns registrerad i Idrottonline idag. Troligtvis beror detta på att alla medlemmar ej registrerats i Idrottonline av aktuell förening, och här måste vi hjälpas åt att få in alla i systemet.</p>
<p> </p>
<p>Vi ser också att utbildningstimmar är något som uppfattas som krångligt eller svårt att registrera. Det är otroligt viktigt att samtliga våra föreningar har en etablerad kontakt med SISU och genomför sina interna men också externa utbildningar tillsammans med dem, och sedan registrerar dessa.</p>
<p> </p>
<p>Det bidrag Badminton Sweden får från RF, och som sedan blir till verksamhetspengar som direkt eller indirekt skall ut till er föreningar, minskar eller ökar beroende på hur duktiga vi är att göra ovanstående. </p>
<p> </p>
<p>Vi hoppas att ni redan haft eller har ett inplanerat möte med er föreningsutvecklare från Badminton Sweden, om inte så går det också bra att kontakta dem direkt (se nedan). Dessutom kan ni läsa om vad våra föreningsutvecklare gör varje månad om ni klickar nedan.</p>
<p> </p>
<p><a target="_blank" href="http://iof1.idrottonline.se/svenskabadmintonforbundet/foreningsutvecklare/">Föreningsutvecklarnas sida med kontaltuppgifter finner ni här!</a></p>
<p> </p>
<p><strong><em>Vi Vet Att Du Kan!</em></strong></p>
<p><strong><em>Badminton Sweden </em></strong></p>
<p><em><br /></em></p>
  
  <div class="text-gray-400"> Publicerad: 2014-03-04</div>
  

    </main>

</body>

</html>