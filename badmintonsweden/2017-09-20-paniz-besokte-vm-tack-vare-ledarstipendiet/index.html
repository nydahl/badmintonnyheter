<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Paniz besökte VM tack vare ledarstipendiet</h1>
  <div class="mb-2 text-xl">I våras tilldelades Paniz Yousefi från Fyrisfjädern Jan Åhrbergs Ledarstipendium. Med hjälp av delar av stipendiesumman kunde hon för några veckor sedan besöka VM i Glasgow. Nu är det hög tid att ansöka till årets andra utdelning av ledarstipendiet.
  </div>
    <p>Under VM som spelades 21-27 augusti fanns Paniz Yousefi på plats för att få ytterligare kunskap i sitt ledarskap på badmintonbanan.</p>
<p>− Att närvara på VM i Glasgow har varit en otroligt fin upplevelse som gett mig väldigt mycket inspiration. Det är en betydlig skillnad i att se matcherna på plats. Jag fick lära känna många personer, allt ifrån andra tränare, anhöriga till spelarna och de som är med och anordnar internationella tävlingar, säger Paniz.</p>
<p>Paniz är ungdomstränare i Fyrisfjädern och driver bland annat ett integrationsprojekt i Gottsunda utanför Uppsala. Efter VM-resan har Paniz jobbat på att sätta en träningsplan inför säsongen där tanken är att den ska innehålla en kombination av stilar från europeisk och asiatisk badminton.</p>
<p>Efter VM-resan har hon även fått förslag om ett internationellt samarbete med spelare från England, Tyskland och Holland.</p>
<p>− Mitt absolut bästa minne från VM måste vara damsingelfinalen mellan Sindhu Pusarla och Nozomi Okuhara. En otroligt bra final där Okuhara vann. Jag fick chansen att se matchen med Saina Newhal och Sindhus pappa, där jag fick höra hur både Sindhu och Sainas resa har sett ut fram till VM. Det var intressant och inspirerande att få höra hur de hittade till sporten och hur deras utveckling har sett ut. Efter finalen fick jag även hänga med dem till spelarsektionen och det var otroligt häftigt att få träffa en del spelare utanför banan, berättar Paniz.</p>
<p>Fram till 30 september är årets andra ansökningsperiod till Jan Åhrbergs ledarstipendium öppen. Stipendiet kan sökas av personer inom svensk badminton som har syftet att utveckla sporten med ledorden: ledarskap – innovation – mod. Tveka inte att söka om det stämmer in på dig eller tipsa någon som borde söka stipendiet!</p>
<p><a href="http://www.badminton.nu/Nyheter/BadmintonSweden/janahrbergsledarstipendiat2017panizyousefi/">Läs mer om vårens stipendiat Paniz Yousefi här</a></p>
<p><a href="http://www.badminton.nu/forforeningen/SvenskaBadmintonfonden/ansokanriktlinjerochregler/">Läs mer om Jan Åhrbergs Ledarstipendium och hur du ansöker här</a></p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/paniz-med-spelare-pa-vm17.jpg?w=600&h=534" height="534" width="600" /></p>
<p><em>Paniz Yousefi med världstolvan i damsingel Saina Nehwal från Indien.</em></p>
  
  <div class="text-gray-400"> Publicerad: 2017-09-20</div>
  

    </main>

</body>

</html>