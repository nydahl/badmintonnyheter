<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Två kapteners syn på Junior-VM</h1>
  <div class="mb-2 text-xl">Med några veckors distans till Junior-VM i Peru ger här förbundskaptenerna Christer Andersson och Peter Kapetz sin syn på tävlingen och den svenska insatsen.
  </div>
    <p><em>Bilden ovan: Den svenska truppen, spelare och ledare, i Junior-VM i Peru.</em></p>
<p> </p>
<p>Efter att ha kommit hem och hunnit landa så tänkte vi som ledareteam ge våra reflektioner från Junior-VM i Peru under första hälften av november.</p>
<p>För alla deltagare, så väl ledare som tränare med undantaget av vår fysio Sara Karttunen så var JVM en ny upplevelse och erfarenhet. Det är många nya faktorer att ta hänsyn till även om bollen, linjerna och allt det badmintonspecifika ser likadana ut oavsett var i världen du spelar. Så även om många av våra spelare har erfarenhet från stora mästerskap och tävlingar så är ändå JVM det största man kan vara med om som juniorspelare. </p>
<p>Ser man till lagspelet så var det en nyttig erfarenhet och många lärdomar fick vi med oss både som spelare och ledare. Givetvis var det spännande att möta lag som vi aldrig mött innan som Australien, Peru och Taipei.</p>
<p>Men även att spela så många lagmatcher blir en nyttigt erfarenhet. Att klara av att hålla fokus en hel lagturnering. Denna gången klarade vi inte av det hela vägen, men vi kom en bra bit på vägen och stod för bra prestationer och spel! Man märkte att många länder i lagspelet hade en större trupp än Sverige, just för att inte slita ut på samma spelare en hel lagturnering. Givetvis är det också något Sverige får titta på inför framtiden.</p>
<p>Att efter sju lagmatcher sedan gå in i ett individuellt spel kräver också en omställning och ny uppladdning. Vi tycker att våra spelare hanterar det på ett bra sätt och i stort sätt alla kommer upp på en väldigt hög nivå av sin maximala kapacitet.</p>
<p>Är det några man skall lyfta fram så är det våra förstaårsjuniorer Emma Karlsson/Johanna Magnusson samt Viktor Aglinder. Emma i par med Johanna tar sig till en 4:e runda och förlorar i 3 set mot 5:e seedade indonesiska paret, medan Viktor slår ut en seedad turkisk spelare i andra matchen och tappar sedan mot duktig en malaysisk spelare.</p>
<p>En viktig erfarenhet tror jag är att just få möta annorlunda spelstilar och motståndare. De asiatiska spelarna har en annan spelstil, och att redan som junior ha fått möta dessa spelare gör nog att man lättare kan hantera den typen av motstånd i framtiden (även om man såklart inte skall generalisera spelstilar över en hel världsdel).</p>
<p>De asiatiska spelarna är inte omöjliga att slå! De spelar fortfarande badminton och har precis som alla svagheter och luckor, och de skall vi lära oss att utnyttja. Men det blir nog lättare ju fler gånger man har mött dem.</p>
<p>Vi är övertygade om att alla de erfarenheter som spelarna har tagit med sig hem från JVM har de nytta av i framtiden. Det var också en av huvudmålen med tävlingen! Vi åker självklart för att prestera och vinna matcher, men tänket att utveckla för framtiden måste ändå finnas där!</p>
<p>Vi skall ta medaljer som seniorer, det är Badminton Swedens slutmål och då måste vi också skapa förutsättningar som gör det möjligt och JVM är <strong><span style="text-decoration: underline;">en</span></strong> del i detta. Vi hoppas och tror därmed, att även om deltagandet i lagspelet var det första på många år, att det bara var starten...</p>
<p> </p>
  
  <div class="text-gray-400"> Publicerad: 2015-12-02</div>
  

    </main>

</body>

</html>