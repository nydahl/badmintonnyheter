<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ny åldersindelning i Europa</h1>
  <div class="mb-2 text-xl">Från och med 1 januari 2016 har Badminton Europe (BEC) justerat sina åldersgränser för juniorer, U19,U17 och U15, så att de stämmer överens med BWFs regler.Sverige,och övriga nordiska länder, har valt att inte göra några justeringar av sina regler.
  </div>
    <p><span style="font-size: large; color: #008080;"><strong>Nya åldersregler.</strong></span></p>
<p>Innebörden av de nya reglerna blir att man som ungdom eller juniorspelare byter åldersklass per 1 januari istället för som nu 1 juli. Konsekvensen av de nya reglerna har blivit att sistaårsspelare i resp. åldersgrupp ”förlorar” sitt sista halvår i sin. klass. Detta har kompenserats av BEC under våren 2016 gällande U17 EM, och kommer att fortsätta under våren 2017 för spelare födda 1998, som tillåts delta i Junior EM 7-16 april 2017, men som inte ses som Junior/U19 spelare i någon annan internationellt sanktionerad turnering som spelas år 2017.<br /> För svenska spelares deltagande i våra nationella ungdomstävlingar innebär detta alltså ingen förändring, men om man sistaårspelare i någon ungdoms/juniorklass skall tävla internationellt så gäller de nya internationella reglerna. Ungdoms och juniorlandslagen kommer att följa de internationella åldrarna.<br /> På grund av ovanstående, kommer seedningen för 2017 års Europeiska Juniormästerskap vara baserade på den senast publicerade Världsjuniorranking år 2016 – Vid övergången till 2017 kommer spelare födda år 1998 automatiskt tas bort från BWFs Världsjuniorranking.</p>
<h1><strong><span style="font-size: medium; color: #008080;">Ny säsongsplanering för EM U17 och Junior EM U19</span></strong></h1>
<p>BEC kommer även att flytta alla sina ungdoms och juniormästerskap till att spelas på hösten enligt nedan. <br /><br />Europeiska Juniormästerskapen, U19, 2017 spelas i Frankrike 7-16 april 2017 som planerat, aktuella åldrar födda 98 eller senare.</p>
<p><strong>Nästa Europeiska U17 Mästerskap spelas 2017</strong> – förmodligen i augusti/september</p>
<ul>
<li>Denna tävling kommer vara för spelare födda 2001 eller senare.</li>
</ul>
<p><strong>Europeiska Juniormästerskapen, U19</strong>, spelas 2018 – förmodligen i augusti/september</p>
<ul style="list-style-type: square;">
<li>Denna tävling kommer vara för spelare födda 2000 eller senare</li>
</ul>
<p><strong>Europeiska U17 Mästerskapen</strong> spelas 2019 – förmodligen i augusti/september</p>
<ul style="list-style-type: square;">
<li>Denna tävling kommer vara för spelare födda 2003 eller senare</li>
</ul>
<p><strong>Europeiska Juniormästerskapen, U19</strong>, spelas 2020 – förmodligen i augusti/september</p>
<ul style="list-style-type: square;">
<li>Denna tävling kommer vara för spelare födda 2002 eller senare </li>
</ul>
<p><span style="font-size: large; color: #008080;"><b>Europeisk U17 Ranking</b></span></p>
<p>Badminton Europe har under de senaste 12 månaderna utvecklat och testat en onlineversion av en europeisk U17 Ranking. Testfasen pågår fortfarande, men utvecklingen av rankingen har nu nått ett stadium där en onlineranking kan publiceras. Första upplagan av den Europeiska U17 rankingen publicerades måndagen den 23 maj. Rankingen kommer fortsätta att testas och utvärderas, men planen är att börja använda den nya rankingen från och med den 1 juli 2016. Officiellt beslut om den faktiska användningen av den nya rankingen kommer skickas till alla europeiska medlemsförbund i god tid före starten.</p>
  
  <div class="text-gray-400"> Publicerad: 2016-06-13</div>
  

    </main>

</body>

</html>