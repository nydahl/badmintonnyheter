<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Emma Karlsson vidare från kvalet</h1>
  <div class="mb-2 text-xl">Emma Karlsson, Älmhult, har en bra badmintonvecka. För några dagar blev hon uttagen till Lag-EM i Polen. Och i torsdagens kval i Swedish International tog hon sig vidare till huvudturneringen!
  </div>
    <p>Emma Karlsson (Bilden ovan. Foto: Patrik Claesson) vann båda sina matcher i kvalet i damsingel tämligen enkelt. Den avgörande matchen mot Silvia Garino från Italien vann Emma med klara 21-9, 21-14.</p>
<p>- Spelet kändes bra i dag. Det är en fin hall att spela i och särskilt i andra matchen lyckades jag få upp tempot, säger en nöjd Emma.</p>
<p>De två vinsterna i kvalet betyder att hon är klar för huvudturneringen som startar på fredagen i Sparbanken Skåne Arena i Lund. Då möter Emma Iben Bergstein, Danmark, i första omgången.</p>
<p>- Jag har mött henne en gång tidigare och förlorat. Hon är fysiskt och slagmässigt starkt, så det gäller att flytta runt henne på banan och ha mycket rörelse i spelet. Då kan jag ta revansch, säger Emma. </p>
<p>Det är inte den enda framgången i veckan för Emma. I förrgår blev hon uttagen till Lag-EM i Polen i februari. Tanken är att hon där ska spela damsingel. Emma ersätter Elin Svensson, Askim, som gjorde bra resultat i EM-kvalet men som nu tyvärr är skadad.</p>
<p>- Emma har gjort goda resultat och är en intressant spelare med bra utvecklingspotential, säger Jonas Herrgårdh, förbundets sportchef som gjort uttagningen tillsammans med förbundskaptenen Anders Kristiansen.</p>
<p>- Emma är bra både i singel och dubbel, så det är skönt att även ha en backup till damdubbelparet Clara Nistad/Emma Wengberg, säger Jonas.</p>
<p>Han är noggrann med att inte lägga någon press på Emma inför Lag-EM. I singel kommer hon att möta spelare som ligger en bra bit högre upp på världsrankingen. </p>
<p>- Vi ser det också som en god möjlighet för henne att få erfarenhet inför framtiden.</p>
<p>Emma själv är glad och stolt över att få göra debut i seniorlandslaget.</p>
<p>- Det är verkligen jätteroligt att så här tidigt i karrären få chansen i ett Lag-EM, säger hon.</p>
<p>I Swedish International i Lund spelar Emma också självfallet dubbel men Johanna Magnusson, Aura. De båda har sedan nyår tagit steget in i seniorlandslagstruppen, efter att i ungdoms- och junioråldern dominerat både singel och dubbel.</p>
<p>Emma är glädjande nog inte den enda svenska damspelaren som vunnit två matcher i kvalet och därmed går in i huvudturneringen. De andra är Ashwati Pillai, Frida Lindström och Rebecca Kuhl.</p>
<p>En svensk spelare till som är klar för fredagens huvudturnering är Louise Eriksson, som spelar mixeddubbel med Danmarks Andreas Hoffmann. Vidare är även Mathias Wigardt i herrsingel, Lydia Demetriades/Malena Norrman i damdubbel, och Filip Myhrén/Jacob Nilsson i herrdubbel.</p>
<p>Du som inte har möjlighet att vara på plats i Lund kan följa tävlingen via webb-TV-sändningen. <a href="https://www.youtube.com/watch?v=ZNG41MMbMM0" title="Här hittar du den!" target="_blank">Här hittar du den!</a> Du kan växla bild mellan alla fem banor i hallen, så du kan alltid hitta just den match du vill följa.</p>
<p>Alla resultat, seedning, lottning med mera kan du också lätt ta del av. <a href="https://bwf.tournamentsoftware.com/sport/tournament.aspx?id=D0488B64-69CA-4CBE-9415-27C2B4D3CE80" title="Den informationen finner du här!">Den informationen finner du här!</a></p>
<p> Men allra bäst följer du förstås tävlingen i Sparbanken Skåne Arena.  På fredag kör huvudtävlingen igång kl 09.00. Lördag kl 09.00 är det dags för kvartsfinaler. Semifinalerna startar kl 16.00 samma dag. På söndag är det finalpass, med start kl 12.00.</p>
<p>Biljetter köper du direkt på plats i arenan i Lund. På fredag kostar biljetterna 50 kr. På lördag och söndag är biljettpriset 100 kr. Du kan också köpa en biljett som gäller alla dagar.  Den kostar 150 kr.</p>
  
  <div class="text-gray-400"> Publicerad: 2017-01-19</div>
  

    </main>

</body>

</html>