<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Utbildningsgruppen informerar</h1>
  <div class="mb-2 text-xl">Utbildningsgruppen önskar Glad sommar med en sammanfattning av vårens huvudfrågor: Tränarutbildningsenkäten, Internationella tränarutbildningar och Tränarhandböcker på svenska.
  </div>
    <p><b>Uppskattade kursinstruktörer</b></p>
<p>Vi vill tacka alla som deltog i enkätundersökningen i april, där vi fick in tränares och ledares synpunkter på genomförda tränarutbildningar. Hela 225 svar inkom, med många åsikter om styrkor och svagheter som upplevts i såväl de äldre som de nya utbildningarna, samt förslag på hur konvertering från tidigare till nyare utbildningssystem kan utformas. Det som tydligast kunde utläsas ur svaren var att kursinstruktörernas insatser får högt betyg, allt från de äldre Steg 1-4, U1-3 till nyare Badminton 1a-c, medan utbildningsmaterialet genomgående erhöll låga betyg. Dessa synpunkter har legat till grund för beslut om nytt utbildningsmaterial på svenska och enkätsvaren kommer att ingå som underlag för den omarbetning av kursinnehåll som genomförs inför säsongen 2016/2017.</p>
<p>Varmt tack till alla ni som varit kursinstruktörer under årens lopp, ni ska veta att ni varit och är uppskattade!</p>
<p><b>Internationella tränarutbildningar införs nästa säsong</b></p>
<p>Under våren inleddes samarbete med Badminton Europe genom deltagande i BWFs instruktörsutbildningar. Efter en Shuttle Time-utbildning i Wien i april och en Coach Level 1-utbildning i Tallinn i maj har Badminton Sweden nu tre BWF-certifierade instruktörer: Thomas Csiffary och Thomas Aidehag, Stockholm och Johan Blom, Göteborg.</p>
<p>Utbildningsgruppen beslutade i juni att förändringar kommer att göras inom den befintliga utbildningsstrukturen. Kommande säsong ingår BWFs Coach Level 1 och 2 i Block 1 respektive Block 2. I och med BWFs färdigställande av Coach Level 3 kommer den att ingå i Block 3. En expertgrupp kommer inför säsong 2016/2017 att utreda hur innehållet i Badminton 1a-c kan tillvaratas och omarbetas för att komplettera Coach Level 1, samt hur ev kompletteringar för tränare med äldre utbildningar ska utformas för att deras kompetenser ska konverteras till det nya utbildningsprogrammet.</p>
<p><a href="http://development.badmintoneurope.com/cms/?cmsid=341&pageid=5514">Klicka här för att läsa mer om Coach Level 1 och 2 på Badminton Europes hemsida.</a></p>
<p><b>BWFs tränarhandböcker på svenska</b></p>
<p>För att tillgodose den stora efterfrågan på ett svenskt utbildningsmaterial för tränare, inleddes i mitten av juni översättningen av BWFs gedigna utbildningsmaterial. Tränarhandboken för Coach Level 1, som planeras vara klar under 2016, kommer att finnas tillgänglig i elektronisk form kostnadsfritt för alla tränare i Badmintonsverige, oavsett vilka tränarutbildningar man genomgått. Under hösten översätts även tränarhandboken för nästa nivå, Coach Level 2, till svenska.</p>
<p><b>Samverkan för att nå Badminton Swedens målsättning</b></p>
<p>Samarbetet med områdena föreningsutveckling, landslagsorganisation och tekniska funktionärer har fördjupats och vi siktar mot vidare samverkan i utbildningsfrågor, där vi har många gemensamma beröringspunkter. Med syfte att uppnå Badminton Swedens mål att bli Dubbelt så stora, dubbelt så bra på utbildningssidan, har vi inför kommande säsong samlat alla aktiviteter i ett utbildningsprojekt.</p>
<p><b>Utbildningshelgen på Bosön 3-4 september</b></p>
<p>Säsongen 2016/2017 inleds med den årliga Utbildningshelgen på Bosön 3-4 september. Vi erbjuder ett intressant kursutbud med flera nyheter, som Shuttle Time, Badmintonspecifik variant av Sisus Plattformen, Teknik Clinic och League Planner. </p>
<p>-Välkomna med era anmälningar! <a href="http://www.badminton.nu/Nyheter/BadmintonSweden/anmaldigtillaretsutbildningshelgpaboson">Klicka här för länk till pdf med inbjudan</a>.</p>
<p>För mer information eller vid frågor, kontakta Åsa Strindlund asa.strindlund@badminton.nu</p>
<p> </p>
  
  <div class="text-gray-400"> Publicerad: 2016-07-01</div>
  

    </main>

</body>

</html>