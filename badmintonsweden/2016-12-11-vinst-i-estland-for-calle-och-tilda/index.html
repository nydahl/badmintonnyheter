<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vinst i Estland för Calle och Tilda</h1>
  <div class="mb-2 text-xl">Ett guld och ett silver blev det för Sverige i Estland Junior i helgen. För guldet svarade Calle Harrbacka, Skogås och Tilda Sjöö, Fyrisfjädern (bilden ovan.)
  </div>
    <p>Årets sista tävling på den Europeiska Juniortouren avgjorde den gångna helgen i Tartu, Estland. Sverige kom med en smal trupp och representerades av Carl Harrbacka, Skogås, Adam Gozzi, Fyrisfjädern och Tilda Sjöö, Fyrisfjädern.</p>
<p>Målet med tävlingen var att plocka värdefulla poäng på juniorvärldsrankingen. För möjligheter till seedning längre fram i tävlingarna i vår, i herrdubbel för Adam och Calle och i mixeddubbel för Calle och Tilda.</p>
<p>Och vilken utdelning det blev. Calle och Tilda tog sin andra seger på Juniortouren denna höst efter en riktigt stabil insats.  Tilda och Calle slog två polska och ett starkt ryskt par på sin väg fram till finalen mot det toppseedade polska paret Cybulski/Dabczynska. Finalen blev en riktig rysare i fyra akter. Efter förlust i första set 10-12 vann Tilda och Calle de kommande tre seten med 12-10, 15-13, 15-14.</p>
<p>Även Adam och Calle tog sig till final. Deras väg fram var tuffare på vägen till finalen och efter segrar mot ett par från Polen och Finland besegrades Klimenko/Lavrikov i semifinalen i fem stenhårda set, 12-14, 12-10, 11-6, 5-11 och 11-5 blev siffrorna. I finalen väntade sedan de starka tvillingarna Grimley från Skottland. Calle och Adam kom tyvärr inte upp i sitt fina spel från semifinalen utan fick se sig besegrade i fyra set, 2-11, 11-9, 5-11, 6-11.</p>
<p>Sammanfattningsvis är guld och silver på denna tuffa tour väldigt fina och bra resultat. Dessutom en nyttig erfarenhet att få möta de starka östländerna och dessutom spännande för ungdomarna att få testa det nya räknesystemet till 11 med förlängning.</p>
<p><a href="http://www.tournamentsoftware.com/sport/matches.aspx?id=1968259E-5C09-4827-86E5-558AA4E17E71&d=20161211" title="Här är länken till resultaten i tävlingen." target="_blank">Här är länken till resultaten i tävlingen.</a></p>
  
  <div class="text-gray-400"> Publicerad: 2016-12-11</div>
  

    </main>

</body>

</html>