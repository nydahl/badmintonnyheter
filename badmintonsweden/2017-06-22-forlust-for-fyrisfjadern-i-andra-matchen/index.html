<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Förlust för Fyrisfjädern i andra matchen</h1>
  <div class="mb-2 text-xl">Fyrisfjädern förlorade den andra matchen i gruppspelet i Europacupen för klubblag. Men nu laddar laget om för fredagens kvartsfinal. Mot en mycket svår motståndare...
  </div>
    <p>Den andra matchen i gruppspelet i Europacupen i Milano blev tuff för Fyrisfjädern. Lagets förhoppningar om att kunna rubba favoriterna Issy Le Molineaux infriades inte. Det franska laget vann med klara 4-1. Enda segern tog Richard Eidestedt/Nico Ruponen i herrdubbel.</p>
<p>- Det franska laget var helt enkelt för starkt i dag. Men vi fajtades ändå bra och försökte ge dem en riktig match, säger lagledaren Peter Kapetz, som trots allt inte är alltför missnöjd.</p>
<p>- Bra av herrdubbeln att vinna, även om de var favoriter. Men även Mattias i herrsingel och Emelie/Moa i damdubbel spelade väl i sina första set.</p>
<p>Emelie Fabbeke/Moa Sjöö mötte högklassigt motstånd i form av silvermedaljörerna från EM, de bulgariska systrarna Stoeva som ligger på tolfte plats på världsrankingen. Emelie och Moa spelade riktigt starkt i första set, men tyvärr blev det förlust med 19-21. Och i andra set rann det iväg.</p>
<p>Trots förlusten är Fyrisfjädern som tvåa vidare från gruppen. Men lotten var inte på Fyrisfjäderns sida på torsdagskvällen. Motståndare i fredagens kvartsfinal kl 13.00 blir de ryska mästarna Primorye Vladivostok, som är seedade tvåa i Europacupen.</p>
<p>Laget är starkt, och innehåller bland annat det mycket framgångsrika herrdubbelparet Vladimir Ivanonov/Ivan Sozonov, som 2016 sensationellt vann All England. I dag är paret rankat på plats 13 i världen, och är ett av de europeiska par som kan konkurrera med de allra bäst asiatiska paren. </p>
<p>Ryssarna har också inlett Europacupen på ett mycket bra sätt. De har vunnit tre raka matcher i gruppspelet, och bara tappat två delmatcher.</p>
<p>- Det är ingen drömlottning, men vi ska förbereda oss på absolut bästa sätt. Jag tycker att vi har en chans, säger Peter Kapetz.</p>
<p><strong>Vad krävs för vinst?</strong></p>
<p>- Det krävs att vi verkligen hittar det där lilla extra i spelet. Och att vi har flyt i avgörande lägen, säger Peter. </p>
<p>Fyrisfjädern har en tuff uppgift framför sig på midsommarafton.</p>
<p><strong>Fyrisfjädern – Issy Le Molineaux 1-4</strong></p>
<p>Här är resultatet, match för match:</p>
<p>HS Mattias Borg – Lucas Corvee 20-22, 10-21.</p>
<p>DS: Rebecca Kuhl – Stefani Stoeva 15-21, 13-21.</p>
<p>HD: Richard Eidestedt/Nico Ruponen – Vanmael Heriau/Florent Riancho 21-14, 21-17.</p>
<p>DD: Emelie Fabbeke/Moa Sjöö – Gabriela Stoeva/Stefani Stoeva 19-21, 7-21.</p>
<p>MD Nico Ruponen/Amanda Högström – Lucas Corvee/Audrey Fontaine 19-21, 10-21.</p>
<p><a href="http://www.badmintoneurope.com/cms/default.aspx?clubid=4685&cmsid=239&pageid=5381&m=4743358">Läs mer om tävlingen här</a></p>
<p><a href="http://www.tournamentsoftware.com/sport/draws.aspx?id=B4E6AB00-0CE9-489C-9B8F-3F4DCFB8A178">Följ resultaten här</a></p>
<p><a href="http://badmintoneurope.com/cms/?&pageid=6502">Här hittar du en historisk översikt över Europacupen</a></p>
<p> </p>
  
  <div class="text-gray-400"> Publicerad: 2017-06-22</div>
  

    </main>

</body>

</html>