<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Seger för Clara/Emma!</h1>
  <div class="mb-2 text-xl">Clara Nistad/Emma Wengberg vann finalen i damdubbel i Swedish International i Lund. 21-17, 24-22! - Vi fick verkligen till vårt spel, säger en glad Emma Wengberg.Men Richard Eidestedt/Nico Ruponen föll i herrdubbelfinalen.
  </div>
    <p>Clara Nistad/Emma Wengberg (Bilden ovan. Foto: Patrik Claesson) spelade en mycket bra final mot Alexandra Böje/Lena Grebak, Danmark och vann med 21-17, 24-22. Clara och Emma förivrade sig aldrig utan spelade konsekvent och disciplinerat. Claras hårda och tunga smash gav massor av poäng, liksom Emmas halvdistansspel. Paret var också starkast på slutbollarna i varje set.</p>
<p>I första set låg de under med 16-17 innan de vann fem raka bollar. I andra set låg de under med 18-20, 20-21 och 21-22, innan de till slut vände och vann med 24-22.</p>
<p>- Det var en hård match men vi fick den dit vi ville. Det blev en fysiskt match med mycket rörelse, vilket passar Clara och mig perfekt, berättar Emma som hade en hel del släkt och vänner på plats i hallen.</p>
<p>Emma har vuxit upp i Malmö, och även studerat i Lund. Så här var hon på hemmaplan även om hon nu representerar Täby, bor i Uppsala och gör merparten av sin träning på Euro Center ihop med Clara.</p>
<p> <img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-international-2017/wn_11.jpg?w=550&h=376" height="376" width="550" /></p>
<p><em>Emma och Clara var enormt nöjda och glada efter vinsten. Det märktes inte minst under segerintervjun. Foto: Patrik Claesson.</em></p>
<p>Vinsten i Swedish International var parets tredje internationella titel. Förra säsongen vann de både i Finland och Polen.</p>
<p>- Vi har tränat kontinuerligt ihop sedan i maj. Jag tycker att vi verkligen har fått till samspelet och blivit trygga i vad vi ska göra, berättar Emma.</p>
<p>Förbundskaptenen Anders Kristiansen håller med:</p>
<p>- Jag är klart nöjd med deras spel. Det är imponerande att nå sin toppnivå när det gäller som mest. Clara och Emma har fått bra självförtroende och vågar spela sitt eget spel med högt tempo och hårt tryck, säger han.</p>
<p>Vad krävs för att de ska bli än bättre?</p>
<p>- För att nå topp 20 så krävs det än mer stabilitet och spelförståelse. Och att därmed kunna klara av att lösa alla situationer på banan, säger Anders Kristiansen.</p>
<p>Det var också tredje gången gillt för Emma i tävlingen Swedish International/Masters. Två gånger tidigare har hon varit i final i dubbel med sina tidigare partner Emelie Fabbeke men förlorat.</p>
<p>Clara och Emma hoppas och tror även att finalvinsten ska innebära ytterligare något snäpp upp på världsrankingen där de nu ligger på plats nummer 33.</p>
<p>För Richard Eidestedt/Nico Ruponen gick det inte lika bra. De förlorade herdubbelfinalen mot ryssarna Konstantin Abramov/Alexandr Zinchenko med 17-21, 20-22.</p>
<p>Det svenska paret var förstaseedat i tävlingen, ryssarna var seedade tvåa. Det blev en tuff match där dock ryssarna hela tiden var steget före. Både på planen och resultattavlan. Men Richard/Nico var ändå nära en vändning. Vid 16-20 i andra set räddade de fyra matchbollar. Men sedan avgjorde Abramov/Zinchenko  på sin femte matchboll.</p>
<p>- Richard och Nicos spel gick för mycket upp och ner och de bjöd på för många enkla misstag. Särskilt när de gick in det flacka spelet, vilket ryssarna var starka i, säger Anders.</p>
<p><strong>Övriga matcher i finalpasset:</strong></p>
<p><strong>Mixeddubbel</strong></p>
<p>Mikkel Mikkelsen/Mai Surrow - Mathias Bay-Smidt/Alexandra Böje 21-18, 21-14.</p>
<p>En välspelad uppgörelse mellan två danska par som spelat bra hela turneringen. Mikkelsen/Surrow kontrollerade matchen förutom en stund i början på andra set. Men när väl de satte fart vann de relativt komfortabelt.</p>
<p><strong>Damsingel</strong></p>
<p>Mia Blichfeldt - Sofie Holmboe Dahl 21-19, 21-16.</p>
<p>Också här var det danska spelare i finalen. Förstaseedade Mia Blichfeldt fortsatte att spela väl och har med sitt rörliga spel varit relativt ohotad i alla sina matcher. Sofie Holmboe Dahl, som spelar för Halmstad i Svenska Badmintonligan (SBL), bjöd dock bra motstånd.</p>
<p><strong>Herrsingel</strong></p>
<p>Toby Penty - Wibowo Setyaldi Putra 21-12, 21-11.</p>
<p>Den vänsterhänte Toby Penty, England, var aldrig hotad i finalen. Med sin räckvidd, kloka spel och goda smash dominerade han spelet. Men Wibowo, indonesiern som till vardags spelar i Kista, kan ändå vara nöjd med tuneringen. Han gick hela vägen från kval till final. Toby Pentys tuffaste match var faktiskt den i första omgången mot Jacob Nilsson. Penty vann där med 21-19, 20-22, 22-20.</p>
<p>***********************************</p>
<p>Du som inte har haft möjlighet att vara på plats i Lund kan se mänger av matcher i efterhand via webb-TV-sändningen. <a href="https://www.youtube.com/watch?v=QW4Cc-rWeRA" target="_blank">Här hittar du den!</a> </p>
<p>Alla resultat, seedning, lottning med mera kan du också lätt ta del av. <a href="https://bwf.tournamentsoftware.com/sport/tournament.aspx?id=D0488B64-69CA-4CBE-9415-27C2B4D3CE80" title="Den informationen finner du här!">Den informationen finner du här!</a></p>
<p>På Badminton Europes sajt har Mark Phelan rapporterat om Swedish International. Vill du ta del av hans artiklar och bilder? <a href="http://www.badmintoneurope.com/cms/default.aspx?clubid=4685&cmsid=239&pageid=5381&m=4295254" target="_blank">Klicka då här!</a></p>
  
  <div class="text-gray-400"> Publicerad: 2017-01-22</div>
  

    </main>

</body>

</html>