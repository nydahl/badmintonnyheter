<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nya stjärnor imponerade</h1>
  <div class="mb-2 text-xl">Victor U19-SM i Täby är avslutat och det blev en tillställning där flera regerande mästare försvarade sina titlar.
  </div>
    <div class="kvgmc6g5 cxmmr5t8 oygrvhab hcukyx3x c1et5uql ii04i59q">
<div dir="auto">Men det fanns också en ny guldmedaljör på juniorsidan som utmärkte sig med sitt delikata och sevärda dubbellir, nämligen Spårvägens Alvin Palm.</div>
<div dir="auto">-Det känns otroligt skönt att vinna det här guldet, säger han.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Mycket var sig likt från junior-mästerskapet i Umeå som arrangerades så sent som i september ifjol. I tre av fem kategorier lyckades spelarna återupprepa sina bedrifter från den turneringen och på nytt ta guld i årets mästerskap. Alla dessa tillhörande den gyllene generationen 03:or från Täby BMF. I herrdubbeln skulle dock en helt ny mästare koras. Tillsammans med Täbys Eric Ramstedt lyckades Alvin Palm äntligen spela till sig ett SM-guld som han kämpat länge för under alla junioråren.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">-I U13-SM för några år sedan förlorade jag finalen på samma bana som jag spelade på nu och sedan har det även varit nära i U15. Men så till slut tog jag min sista chans och lyckades plocka hem den här vinsten och kan äntligen säga att jag är bäst bland juniorerna i Sverige, säger Alvin.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">I finalen ställdes han och Eric mot paret Emil Söderdahl och Simon Sandin, Täby/Skogås. Det var en match där Alvin kände att han till slut fick ut sin fulla potential när han behövde det som allra mest.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">-Det var lite knackigt i början med sedan fick vi upp tempot ordentligt och jag spelade min bästa badminton i finalen. Vi visste från start att vi hade chans att vinna hela turneringen om vi skulle spela på topp, så det var riktigt skönt att lyckas med det också, menar han.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Det klockrena samarbetet med Eric var enligt Alvin en mycket viktig faktor till vinsten.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">-Eric är grym i bakplan med sina fina vinklar i slagen och jag lyckades framförallt i finalen hålla kontrollen på nät. Då fick våra motståndare lyfta hela tiden, vilket gjorde det möjligt för Eric att spela ner bollen och jag kunde avsluta. Det gav oss ett bra flyt och en avslappnad känsla, förklarar Alvin.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Två andra spelare som också har stor anledning att njuta av kvällen är Täbytjejerna Julia Tuvesson och Elin Boman. Båda lyckades på nytt vinna varsitt JSM-guld i olika kategorier. Dessutom möttes de i två finaler. Julia utstrålade som vanligt ett otroligt lugn och segrade i singeln, men Elin fick sedan revansch och tog hem damdubbeln.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">-Både jag och Elin spelade riktigt bra. Vi har ju tränat så himla länge tillsammans så man har lärt sig varandras slag. Jag var fokuserad och höll mig till mitt spel med mycket attack och fart på bollen. Det var också jättekul att vinna inför hemmapubliken. Nu firar jag med lite hamburgare, berättar Julia efter segern i singelfinalen.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Klubbkompisen Elin skulle som sagt få upprättelse i den efterföljande damdubbeln och det starka vänskapsbandet med dubbelpartnern Jessica Silvennoinen fick paret att blomma ut på nytt i en guldkantad triumf.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">- Jag och Jessica är så bra kompisar så vi vet precis var den andra ska gå på banan. Det känns såklart jättebra att vinna igen, men jag var väldigt nervös inför finalen. Det var ett tight första set och vi kom undan med några turbollar. Finalen i damsingeln gick lite sämre, men jag är jättenöjd med min insats i semin med tanke på att jag har haft en del problem med lungorna den senaste tiden, förklarar Elin.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">I herrsingelkategorin fick IFK Umeås regerande mästare från U17-klassen Kim Linell även kliva överst på tronen i JSM (U19). Detta efter att ha besegrat Ludwig Axelsson i finalen efter en övertygande insats. Den sistnämnde stod dock för tävlingens skräll när han på ett imponerande sätt lyckades besegra favoriten Romeo Makboul i sin semifinal.</div>
<div dir="auto">- Det kändes riktigt jäkla gött, säger Ludwig.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Utöver den prestationen kunde ”Laxen” plocka hem mixedguldet i storartad stil i par med Jessica Silvennoinen. Det var parets andra raka JSM-guld, vilket också fullbordade hemmaklubben Täbys stora dominans under det gångna mästerskapet.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Till sist riktar vi även ett stort tack till just Täby badmintonförening för ett mycket väl utfört arrangemang.</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">Foto: Håkan Waltgård</div>
</div>
  
  <div class="text-gray-400"> Publicerad: 2022-02-28</div>
  

    </main>

</body>

</html>