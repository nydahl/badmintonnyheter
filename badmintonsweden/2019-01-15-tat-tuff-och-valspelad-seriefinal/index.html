<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tät, tuff och välspelad seriefinal</h1>
  <div class="mb-2 text-xl">Halmstad vann grundserien i Badmintonligan. På bortaplan besegrade de starka Påvelund med 4-2. – En härlig lagseger där alla spelarna bidrog, säger Niclas Rosengren, lagledare för Halmstad.
  </div>
    <p><em>Bilden ovan: Halmstad tog hem grundserien i Badmintonligan efter vinst med 4-2 i seriefinalen mot Påvelund.</em></p>
<p>Det blev en välspelad, tuff och tät seriefinal när de båda obesegrade lagen Påvelund och Halmstad drabbade samman på tisdagskvällen. Det var också en härlig stämning i Påvelundshallen. Båda lagen hade engagerade och röststarka klackar på plats. </p>
<p>– Jag tycker att publiken fick se båda bra och spännande matcher. Alla matcher utom två var mycket jämna och kunde gått hur som helst. Men jag är naturligtvis nöjd med att vi kunde dra det längsta strået till slut, säger Niclas.</p>
<p>Han öser beröm över alla sina spelare: Felix Burestedt som vann en hård femsetare i HS 1, Irina Andersen som vann damsingeln mot duktiga bulgariskan Linda Zetchiri, och Rasmus Messerschmidt som vann både HS2 och herrdubbel ihop med Mikkel Mikkelsen.</p>
<p>- Alla gjorde sitt och mer därtill. Och att vinna grundserien och få med sig tre poäng därifrån känns riktigt bra. Det gör att vi har ett bra utgångsläge för att bli minst tvåa i Mellanserie A och därmed gå direkt till semifinal i slutspelet, säger Niclas.</p>
<p>Påvelunds lagledare Asger Madsen var inte alltför nedslagen efter den första förlusten i serien.</p>
<p>– Visst är jag besviken, men samtidigt vet jag att spelarna gav precis allt. Vi gör vad vi kan, men Halmstad var lite bättre i dag, säger han. </p>
<p>– De har många bra spelare som tävlar internationellt, är starka, energiska och inte viker en tum. Det märks också att de under lång tid har byggt en stark klubb med engagerade medlemmar. Väldigt roligt att de kom med en stor klack till vår hall. Det hjälpte till att skapa en fin stämning, säger Asger.</p>
<p>Han ser redan fram emot nästa match mot Halmstad.</p>
<p>– Vi ska ladda för att ta revansch i deras hemmahall. Vi har absolut möjlighet att vända på siffrorna.</p>
<p>I Uppsala vann hemmalaget Fyrisfjädern med 4-2 mot Trollhättan. Men även förlorarna var nog relativt nöjda med resultatet. Två vunna delmatcher var precis vad Trollhättan behövde för att behålla den viktiga fjärdeplatsen och därmed få spela Mellanserie A.</p>
<p>Fyrisfjädern blev i och med segern trea i grundserien, på samma poäng som Påvelund.</p>
<p>– Det var en bra match, säger Henri Hurskainen, lagledare för Fyrisfjädern. Trollhättan är ett kapabelt lag som kan störa vilket lag som helst i Badmintonligan.</p>
<p>Henri var bland annat mycket nöjd med Andy Tsai som vann HS1, och med Melker Z Bexell/Tilda Sjöö som vann mixeddubbeln.</p>
<p>– Andy kontrollerade singeln på ett imponerande sätt. Tilda och Melker känner varandra bättre och bättre på banan, vet var de har varandra och spelar klokt, säger Henri.</p>
<p>Själv gjorde Henri comeback i Badmintonligan. Han spelade HS2 mot Trollhättans unge och lovande Ludvig Petre Olsson – Henris första match i ligan på över ett och ett halvt år på grund av knäskadan och en långvarig rehabilitering. </p>
<p>Men Henri fick se sig besegrad. Ludvig vann med 3-1 i set.</p>
<p>– Jag är besviken över utgången och gör en hel del dumma misstag, säger Henri. Men samtidigt känns spelet hyfsat kontrollerat. Det tar också tid att komma upp i spelstyrka igen. Det är ju först de senaste två veckorna som jag har börjat spela matcher på träning. Och en tävlingsmatch är något speciellt.</p>
<p>Henri ser fram emot att på torsdag gå in i kvalet till RSL Swedish Open i Lund. </p>
<p>– Jag känner mig rörelsemässigt klart bättre. Det är mest i hörnen bak i banan som jag har svårigheter.</p>
<p><strong> Är du orolig för hur knät ska reagera om du får spela tre tuffa tävlingsmatcher på en dag i Lund?</strong></p>
<p>– Nej, jag är inte orolig, utan vill verkligen testa knät under tuffa förhållanden. Så det ska bli kul att spela i Lund.</p>
<p>I den tredje matchen i grundseriens slutomgång vann Täby mot Frölunda med klara 5-1.</p>
<p>Här hittar ni alla resultat:</p>
<p><a href="https://www.scoreboardlive.se/tournament/show/594">Täby-Frölunda 5-1</a></p>
<p><a href="https://www.scoreboardlive.se/tournament/show/595">Påvelund- Halmstad 2-4</a></p>
<p><a href="https://www.scoreboardlive.se/tournament/show/596">Fyrisfjädern-Trollhättan 4-2</a></p>
<p>Resultaten betyder att följande fyra lag är klara för Mellanserie A: Halmstad, Påvelund, Fyrisfjädern och Trollhättan. I Mellanserie B spelar Umeå, Täby och Frölunda.</p>
<p>Spelschemat för mellanserierna kommer att vara klart om några dagar. Då återkommer vi med information här på förbundssajten.</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt. </a></p>
<p>Vill du se direktsändningen av matcherna i Badmintonligan?<a href="https://solidsport.com/badmintonswe/livestreams"> Gå då in på Solidsport.</a> Allt du behöver göra för att se alla matcher i Badmintonligan i direktsändning eller i efterhand är att skapa ett kostnadsfritt konto.   </p>
  
  <div class="text-gray-400"> Publicerad: 2019-01-15</div>
  

    </main>

</body>

</html>