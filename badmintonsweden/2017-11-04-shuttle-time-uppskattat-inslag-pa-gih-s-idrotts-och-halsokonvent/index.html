<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Shuttle Time uppskattat inslag på GIH:s Idrotts- och hälsokonvent</h1>
  <div class="mb-2 text-xl">Under det årliga Idrotts- och hälsokonventet för idrottslärare på Gymnastik- och idrottshögskolan stod återigen Shuttle Time på schemat. Badminton Swedens utbildare Thomas Csiffary höll två pass med totalt 68 deltagare, dvs fullbokat med råge.
  </div>
    <p>Shuttle Time-konceptet uppskattades verkligen av lärarna, som fann materialet mycket användbart. ”Precis vad vi behöver” och ”jättetydligt” var några av de spontana kommentarerna.</p>
<p>− Jag upplevde utbildningsdagen som bra. Jag gick igenom materialet från Shuttle Time och hur konceptet är upplagt, hade en kortare genomgång av grundgrepp och visade övningar som de fick prova på i hur de kan få sina elever att träna in rätt grepp. Därefter fick de via Shuttle time-appen prova på att genomföra ett gäng övningar från materialet, säger Thomas Csiffary.</p>
<p>Syftet med BWF:s satsning på Shuttle Time är att sprida badminton via skolor och badmintonskolegrupper. De senaste två åren har Shuttle Time varit ett stående inslag på konventet dit alla landets idrottslärare bjuds in.</p>
<p>− För oss är det optimalt att nå ut till idrottslärare för att uppmuntra och underlätta för dem att välja badminton som en bra och rolig skolaktivitet, säger utbildningsansvarig Åsa Strindlund.</p>
<p>Thomas Csiffary ser tillgängligheten som den största fördelen med Shuttle Time.</p>
<p>− Lärarna var framförallt nöjda med själva konceptet och materialet. Det vill säga hur genomarbetat det är med 22 helt färdigplanerade lektioner och att det finns videos till varje övning. Vidare var de imponerade av hur billigt Badminton Europes skolset, som Badminton Sweden säljer, är att köpa. Det känns som om många lärare kommer använda detta i sin dagliga gärning, vilket känns som en viktig målsättning från vår sida, säger Thomas Csiffary. (800 kr för väska med 16 Yonexracketar, 24 nylonbollar och 4 enkla nät finns att beställa från <a href="http://iof1.idrottonline.se/sec/UI/CMS/?editServerPageId=269990#context=epi.cms.contentdata:///318051&viewsetting=viewlanguage:///sv">Badminton Swedens webbshop</a>, under Utbildningsmaterial.)</p>
<p>Badminton Sweden har ett tätt samarbete med GIH och från och med detta läsår så kommer Shuttle Time ingå i studenternas kurser i nätidrott, dvs badminton, tennis, volleyball, etc. Målet är att alla lärosäten som utbildar idrottslärare ska använda Shuttle Time i sin undervisning.</p>
<p>Under 2018-2019 sker en satsning på Shuttle Time i hela Sverige, med hjälp av stöd från RF och Badminton Europe.</p>
<p><strong>Erbjudande: Föreningar och distrikt som genomför Shuttle Time-endagskurs för sina tränare under november-december får bidrag som täcker utbildarens kostnader och ingående material. De sex timmarna kan till exempel genomföras under några träningskvällar, om man inte kan köra en heldagsaktivitet.</strong></p>
<p>Kontakta <a href="mailto:asa.strindlund@badminton.nu">Åsa Strindlund</a> för mer information.</p>
  
  <div class="text-gray-400"> Publicerad: 2017-11-04</div>
  

    </main>

</body>

</html>