<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Silly season: Heta danskar förstärker Svenska Badmintonligan</h1>
  <div class="mb-2 text-xl">Trenden med att stärka upp laget med danskar tycks fortsätta inför nästa säsong av Svenska Badmintonligan. Med flera månader kvar till säsongspremiär har ett flertal lag redan skrivit kontrakt med meriterade danskar.
  </div>
    <p><em>Bild: Julie Dawall Jakobsen under Swedish Open i Lund. Foto: Torbjörn Jansson.</em></p>
<p>Svenska Badmintonligan 2018/2019 kommer att innehålla både nya och mer välbekanta danskar. När truppbyggena börjar ta form är det tydligt att danskarna kommit för att stanna.</p>
<p>Kanske allra hetaste av de nya namn som hunnit presenteras är <b>Julie Dawall Jakobsen</b> i <b>Fyrisfjädern</b>. 17/18 års finalister förstärker med den 20-åriga danskan som i skrivande stund ligger på plats 52 på världsrankingen. Kanske fick Uppsalalaget upp ögonen för Jakobsen under Swedish Open i vintras där hon gick till final i damsingel. I april vann hon även Dutch International. Jakobsen ingår i det danska landslaget och blir för Fyrisfjädern en naturlig ersättare till Mette Poulsen som lämnar.</p>
<p><b>Fyrisfjädern</b> har även meddelat att de förlängt med <b>Victor Svendsen</b> över nästa säsong.</p>
<p>Tidigare nämnda <b>Mette Poulsen</b> som spelade för Fyrisfjädern förra säsongen får den svenska publiken se ytterligare en säsong. Den 25-åriga danskan har nämligen gjort klart med nykomlingen <strong>Påvelund</strong>. Poulsen är dansk mästare i damsingel de två senaste åren och vann även bronsmedalj i damsingel på EM 2017. Att den spelintelligenta danskan blir en stor tillgång för nykomlingen råder det inga tvivel om.</p>
<p><b>Påvelund</b> förstärker med ytterligare en dansk i <b>Frederik Colberg</b>. Från <b>Gentofte</b> i Köpenhamn får PTBK en dubbelspecialist med tunga meriter. Han vann danska mästarskapen i herrdubbel tillsammans med Rasmus Fladberg 2016 och har HD-titlar i US Open, Belgian International och Hungarian International de senaste åren. I mixed har Colberg även en turneringsvinst från 2010 med Mette Poulsen.</p>
<p>Utöver nyförvärven har <b>Påvelund</b> även förlängt med ytterligare tre danskar: <b>Christian Lind Thomsen</b>, <b>Joshua Eipe</b> och den unge <b>Line Christophersen</b> som alla var med och tog Påvelund upp i Badmintonligan.</p>
<p>I <b>Trollhättan</b> har man inte heller legat på latsidan sedan säsongen tog slut. Efter att ha förlängt med den danska duon <b>Sara Lundgaard</b> och <b>Nikolaj Overgaard</b> så har klubben även knutit till sig de danska talangerna <b>Daniel Lundgaard</b>, 18, från <b>Vaerlöse</b> och <strong>Sophia Grundtvig</strong>, 17,<strong> </strong>från <strong>Skovshoved</strong>.</p>
<p>Daniel Lundgaard är en stark dubbelspelare som tränarstaben i TBF ser fram emot att jobba med.</p>
<p>− Vi har lyckats få en av Danmarks mest lovande dubbel/mixed-spelare till TBF. En blivande världsspelare. Han kommer bjuda på fantastiska matcher för TBF, säger Jesper Olsson i Trollhättans tränartrio till TBF:s hemsida.</p>
<p>Sophia Grundtvig vann i våras EM-guld för U17-spelare och har tidigare singel- och dubbelsegrar i 6 Nations.</p>
<p>Den 15 augusti är sista datum för klubbarna i Svenska Badmintonligan att registrera spelare. Följ nyhetsflödet på Badminton Sweden för att få fler uppdateringar om övergångar och nyförvärv inför säsongen 2018/2019.</p>
  
  <div class="text-gray-400"> Publicerad: 2018-07-04</div>
  

    </main>

</body>

</html>