<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tävlingsadministrativt system</h1>
  <div class="mb-2 text-xl">Här finns information om vad som händer i arbetet med Badminton Swedens tävlingsadministrativa system.
  </div>
    <p>Sedan Badminton Sweden, strax före jul 2009, sade upp avtalet med CupAssist (Spectare A/S) så har en grupp inom Badminton Sweden arbetat med undersöka om Tournament Planner är vårt framtida system.</p>
<p>Tournament Planner används av såväl Badminton Europe och Badminton World Federation och även många andra länder för att administrera tävlingar och seriespel.</p>
<p>Fördelarna med Tournament Planner är, förutom att vi hoppas att det är ett bra tävlingsadministrativt system, att det är en nära nog komplett system som inkluderar rankingverktyg, webbanmälan, League Planner för administration av seriespel, presentation av resultat på Internet, hemsidelösning för Badminton Sweden-tävlingar mm.</p>
<p>Vi arbetar nu med att testa systemet på ett antal tävlingar under våren för att göra en utvärdering av systemet i maj 2010. Respektive arrangör får vara med att göra en utvärdering av sina tävlingar. Längre ned på sidan finns mer info om vilka tävlingar vi testar.</p>
<p>Just nu arbetar gruppen inte med alternativa lösningar, det kan först bli aktuellt efter utvärderingen av arbetet med Tournament Planner.<br /></p>
<table border="0" width="100%">
<tbody>
<tr valign="top">
<td>
<p align="center"><a href="http://www.tournamentsoftware.com" target="_blank"><img alt="" src="http://iof1.idrottonline.se/link/138d68e24a474017bf8bb97b1771d8e7.aspx?w=200&h=116" width="200" height="116" /></a> </p></td>
<td></td>
<td>
<p><br /><strong>Gruppen består av:<br /></strong>Jan Samuelsson<br />Lise-Lotte Antonsson<br />Benny Eklund<br />Magnus Fantenberg<br />Gustav Lindström</p>
<p> </p></td></tr></tbody></table>
<p> </p>
<p><strong>Nuläge</strong><br />I syfte att undersöka Tournament Planners lämplighet som ett framtida tävlingsadministrativt hjälpmedel, så har följande gjorts.</p>
<p><strong>1. Användning vid Swedish International Stockholm</strong>.  Det är obligatoriskt att använda TP vid all tävlingar inom Badminton Europes Circuit. Det har det varit nu i ett antal år och vi har använt det i fem år vid den tävlingen. Vi har lagt upp tävlingen, lagt upp och anmält spelarna i de olika klasserna. Sedan skickat filen till BEC som har lagt in seedning, klassernas utformning med kvalspel och lottat tävlingen. Vi har sedan fått filen, lagt in tidsättningen och använt den under tävlingen med resultatrapporteringen mm.</p>
<p><strong>2. Användning vid Senior SM i Varberg</strong>. Nu utökades vårt arbete till att också lägga upp klassernas utformning med kvalspel, lägga in seedningar, välja spelare till kval och huvudtävling och lotta. Under tävlingen skötte representanter från Varberg programmet efter en introduktion innan tävlingens start och stöd under tävlingen vid behov.</p>
<p><strong>3. Användning vid Veteran SM i Visby</strong>. Nytt i denna tävling var att den spelades genomgående med pool-spel, med 3-pool som grund.</p>
<p><strong>4. Användning vid SM U19 i</strong> <strong>Uppsala</strong>. Uppgifter som under punkt 2.</p>
<p>Följande tävlingar har lottats och skall köras de närmsta helgerna.<br /><strong>5. SM U17 BMK Aura, SM U13 Skogås BK, SM U22 Täby BMF och SM U15 Västra Frölunda</strong>. Nytt i dessa är att arrangörerna har fått en instruktion för användandet av programmet och ingen expert är på plats (utom i U22). </p>
<p><strong>Erfarenheter så här långt</strong><br />Upplägg och lottning i samtliga tävlingar har fungerat utmärkt. Några mindre saker har dykt upp som skall undersökas ytterligare.  Vid användningen under de hittills genomförda tävlingarna så har det fungerat utan problem. Ett utvärderingsformulär skickas till berörda för att fånga upp mer synpunkter.</p>
<p><strong>Planerats för användning</strong>, Yonex International Varberg, 30/4-1/5 och under diskussion är en förfrågan från arrangerande Uppsala KFUM, Svenska Cupen individuellt, 17-18/4.</p>
<p><strong>Saker som återstår att testa</strong> <br />- Plus-2-pool (används vid Svenska Cupen)<br />- Importera vår licensdatabas <br />- web-anmälan på klubbnivå<br />- Jämföra Poolgruppsfördelning vid olika deltagarantal vid 4-pool och 3-pool som grund<br />- Jämföra ”Utformningen av kvalspel” mellan TP och Tävlingsledarhandboken.<br />- Diskutera Rankinganvändning med SGP och SGPU för 2010/11.<br /></p>
  
  <div class="text-gray-400"> Publicerad: 2010-03-10</div>
  

    </main>

</body>

</html>