<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Sverige 4a i 8-nations U15 2015</h1>
  <div class="mb-2 text-xl">&#39;We are here at a place of history representing the past. You are here representing the future&#39;.
  </div>
    <p>Årets 8-nations blev en 5 dygn lång resa till Oradour, en liten by i Frankrike ca 40 mil utanför Paris. Avresa kl 06 från Arlanda, 5 timmars bussresa från Paris, dumpa packningen på hotellet och direkt till hallen för träning kl 18.30. Lite trötta, stela och slitna från resan var nog alla lite skeptiska på hur det här skulle gå. Men vilken överraskning vi fick när vi såg inramningen! Hallen var den modernaste byggnade i hela byn. Utanför stod flaggor på parkeringen bevakade av två sponsorbilar med 8-nations tryckt på sidan. Röda mattan var utrullad i entrén.</p>
<p>Golvet var omgjort för badmintonbanor. Domarstolar, siffervändarbord, coachstolar och lådor för spelarna fanns uppsatta snyggt runt alla 8 banor. Vi blev välkomnade av arrangören Olivier Lesimple som hade pluggat in coachernas namn. Han ledde oss direkt till de banorna som var utsatta för oss för träning, hjälpte oss lägga undan våra väskor, gav oss bollar och avslutade varje samtal med "if you need something els just come talk to me".</p>
<p> </p>
<p>Efter träningen visade Olivier oss "players area", en egen sal med soffor och uppblåsbara fåtöljer uppdelat i små zoner för de olika länderna utmarkerat med flaggor. En transportansvarig tog sedan hand om oss för resan tillbaka till hotellet. Vilket fantastiskt proffsigt arrangemang!</p>
<p> </p>
<p>I lagmatchen var Sverige i grupp tillsammans med Holland, Belgien och Danmark. Arrangören ordnade en invigning där alla länderna marscherade in till sina respektive nationalsånger. Läktarna var fyllda med den nyfikna lokalbefolkningen och trogna stöttade svenska supportrar som lyste upp läktaren med gult och blått. Inför varje match gick spelarna till "meeting point" där domaren kontrollerade spelarnas klädsel och såg till att allt var rätt och riktigt. Matchen ropades sedan upp i högtalarna innan de tillsammans marcherade in till banan. "Det känns som att det är VM" sa många spelare.</p>
<p> </p>
<p>De två inledande lagmatcherna i gruppen mot Holland och Belgien gick alldeles utmärkt. Spelarna lyckades prestera på den höga nivå som de har kapacitet till. Holland och Belgien aldrig någon chans att rubba den svenska segern. 6-3 mot Holland, 7-2 mot Belgien blev resultaten inför gruppfinalen mot Danmark. Danskarna gick in med toppat lag och taggade till tänderna, fullt ös direkt från start. Vi hade helt klart satt oss i respekt hos dom. På förhand fanns det många 50-50 matcher som kunde gå hur som helst. "Det var längesen ni hade ett så här starkt lag" sa den danske team managern. Tyvärr gick bara en sådan 50-50 match till vår fördel efter en 52 min lång slitsam herrsingel. 1-7 förlust och Sverige i bronsmatch mot hemmanationen Frankrike.</p>
<p> </p>
<p>Senaste i höstas möttes länderna i Danish junior cup. Då vann Frankrike med 5-4 efter en skräckvändning i HD2 där fransmännen vände underläge och vann. Denna gång var det ingen tvekan om att fransmännen skulle vara ännu mer taggade på hemmaplan. På pappret skulle matchen sluta 5-4, till vilket land var dock ytterst oklart. Det blev också otroligt spännande. Matchen svajjade fram och tillbaka hela tiden med många tresetare och högt tryck i hallen. 1-0 till Sverige efter MD, 1-2 Frankrike efter HS 1&2, 3-2 Sverige efter DS1&2, 3-4 Frankrike efter HD1&2 och 4-4 efter DD1. Sista matchen spelade som enda match i hallen, fullsatt läktare och lagkamraterna vid sidan av banan. Hemmapubliken lyfter sina egna spelare som bara älskar att spela den matchen och allt bara funkar. Sverige förlorar återigen med 4-5 mot Frankrike. "Jag trodde verkligen att ni skulle vinna" sa danska coachen efter matchen.</p>
<p> </p>
<p>I den individuella turneringen hade Sverige 2st semifinalseedade (Tilda Sjöö/Olivia Wänglund i DD och Ashwathi Pillai i DS) och 1st kvartsfinalseedning (Colin Hammarberg/Oskar Svensson i HD). Seedningenen är alltid lika svår eftersom alla spelare har rankingpoäng i sina respektive länder. Ellen Skott hade oturen att möta förstaseedade danskan i första omgången där hon tappad i två jämna set. Därför är systemet med consolation games där alla spelare som förlorat första matchen i singel får en andra chans mot varandra. Ellen vinner consolation games utan några större problem. Även Johan Azelius vann consolation games efter att ha gått in i väggen i första matchen i huvudtävlingen men spelade sedan tryggt och säkert hem guldet i consolation games. Att missa en seedning är naturligtvis inte avgörande. Exempel på detta är Oskar Svensson som slog en semifinalseedad dansk i andra omgången och tar sig sedan vidare till kvartsfinal.</p>
<p>Johan Azelius/Malena Norrman slog också ut ett seedat par i mixed och gick till kvartfinal. Omvänt blev det för Tilda/Olivia som inte lyckades komma upp i sin normala nivå och tappar första matchen i tre set mot ett engelskt par. Ashwathi i DS samt Colin/Oskar i HD lyckades försvara sina seedningar och tog sig till semifinal respektive kvartsfinal. Till 8-delsfinal tog sig många svenskar. Ludvig Petré Olsson skrällde i HS som förstaårsspelare tog sig till 8-del i både singel och dubbel tillsammans med Joel Hansson (också förstaårsspelare). Johan Azelius/Melker Zickerman Bexell i HD samt Olivia Wänglund i DS och MD tillsammans med Oskar Svensson gick till 8-del.</p>
<p> </p>
<p>Generell känsla från förbundskaptenerna samt förbudstränare på plats var att om svenskarna ska ta sig längre i dubbel så behövs bättre defensiv. Vi är kända för att vara tuffa i offensiven men har svårt att ta sig ur motståndarnas anfall då spelarna inte har tillräckligt bra rörelse i fötterna samt lugnet och tekniken i de defensiva slagen. I singel är det tålamodet i det offensiva spelet där man letar läge genom att spela utanför motståndarens räckvidd som saknas för att nå till nästa steg. Svenskarna vinner mycket på att höja farten i spelet vilket funkar bra fram till att motståndaren står emot tempot och nyttjar mer av banan jämfört med oss. Även vinkeln i anfallsslagen och finkänslan i nätspelet behöver utvecklad generellt.</p>
<p> </p>
<p>Summa summarum av den individuella turneringen är ett bron i DS av Ashwathi Pillai, två guld i consolation games av Ellen Skott och Johan Azelius samt många mycket bra prestationer som ledde till kvartsfinal. Stort grattis till er spelare!</p>
<p> </p>
<p>På banketten ordnade arrangören en fest som spelarna aldrig kommer att glömma. 4-rätters middag prisceremoni och disko. Franska förbundets president tackade alla spelare för deras deltagande och sa (citat): "We are here at a place of history representing the past. You are here representing the future". (Han syftade då på den historiska byn Oradour Sur-Glane som bevarats i byn som ett museum efter bombning under andra världskriget). Sanna ord om våra spelare som lyser ljus om Sverige framtid framöver.</p>
<p> </p>
<p> </p>
<p><img src="http://iof1.idrottonline.se/link/4949d4b20d7f4d0099392a2e61c5a4ea.aspx?w=550&h=0" alt="IMG_3879" /></p>
<p>På bilden fr vänster nedifrån: Boxiao Pan (ass FK), Ludvig Petré Olsson, Tilda Sjöö, Olivia Wänglund, Matilda Kapell, Malena Norrman, Ellen Skott, Ashwathi Pillai, Jesper Olsson (förbundstränare), Oskar Svensson, Melker Zickerman Bexell, Colin Hammarberg, Johan Azelius, Joel Hansson, Sören Norell (FK).</p>
<p> </p>
<p>Referat av Ass.FKU15. Boxiao Pan</p>
  
  <div class="text-gray-400"> Publicerad: 2015-02-24</div>
  

    </main>

</body>

</html>