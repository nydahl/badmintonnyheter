<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kvartsfinal Swiss Open, Basel</h1>
  <div class="mb-2 text-xl">Fredag: Henri Hurskainen förlorar Kvartsfinalen mot världsfyran Jan O Jörgensen (DEN) med 15-21 7-21Torsdag: Vinst av Henri mot Petr Koukal (CZE) med 21-15 21-18.Swiss Open arrangeras som vanligt i Basel. Tävlingen spelas mellan den 11-16:e Mars och har Grand Prix Gold status. Förbundet har tagit ut en trupp som deltar i tävlingen.
  </div>
    <p>Fredag: Henri förlorar kvartsfinalen mot 1:e seedade och världsfyran Jan O Jörgensen från Danmark med 15-21 7-21. Ett bra första set av Henri, där Jörgensen sätter hård press och möter bollarna tidigt. Krafterna och snabbheten avtar i andra set för Henri, då dansken fortsätter sitt höga tempo. Trots förlusten, bra tävling av Henri, med denna 5-8 plats. </p>
<p>Torsdag: Henri vinner mot Petr Koukal (CZE) med 21-15 21-18. Henri får jobba i bägge seten för vinst. Bra mental inställning när kroppen känns lite seg och långsam, ger ändå en spelnivå som räcker till vinst.</p>
<p>Onsdag:</p>
<p>Två knappa förluster i mixed på morgonen. Jonatan Nord/Emelie Lennartsson förlorar knappt i 3 set mot Kaesbauer/Herttrich (GER), efter mycket bra spel i första set och vinst med 21-15. Därefter förlorar de med 11-21 18-21. Spelet borde ha räckt till vinst och ledningen med 10-2 i tredje set måste förvaltas. Det tyska paret är rankat nr. 27 i världen och Jonatan/Emelie nr. 65</p>
<p>Nico Ruponen/Amanda Högström spelar även de mycket bra i första set och vinner detta med 21-14 mot Schwenger/Nelte (GER). I andra set kommer en del misstag, men efter en bra upphämtning från 11-18 till 19-18 är det jämnt och de förlorar knappt andra set med 21-23 efter att ha haft en matchboll vid 20-19. I tredje set är det jämnt och små detaljer avgör, förlust med 19-21.</p>
<p>Mattias Borg förlorar sin singel mot Dieter Domke (GER) med 15-21 17-21. Mattias är med upp till 15-15 i bägge seten, men tappar på slutet.</p>
<p>Matilda Petersen möter en mycket stark motståndare i kinesiskan Liu Xin. I första set går det för snabbt, men i andra hänger Matilda med bättre i duellerna, förlust med 6-21 19-21</p>
<p>Dagens vinst står Henri Hurskainen för. Motståndaren Michail Rogalski (POL) hänger inte med alls i första set, som Henri kontrollerar, vinst med 21-14. I andra set rör sig Henri sämre och har problem med längden till baslinjen och förlorar setet med 9-21. I tredje tar Henri tag i spelet igen och rör sig bättre, men Rogalski har ett bra flyt och lite tur och hänger med till 11-10 Efter pausen ökar Henri tempot igen och vinner setet med 21-16</p>
<p>Henri spelar nu 1/8 Final mot Petr Koukal (CZE).</p>
<p>Matchtid ca. 16.00 (TV-Bana och match nr. 7, start kl. 12.00)</p>
<p> </p>
<p>Tisdag:</p>
<p>Henri Kurskainen överraskar och vinner mot 5:e seedade Srikanth K. från Indien med 19-21 21-18 21-17 Bra vinst av Henri, som tränat ordentligt under enbart senaste veckan, efter att ha varit sjuk i en vecka. Mycket bra nätspel och taktiskt spel gav till slut en stressad motståndare, som ville avgöra för snabbt. Srikanth är nr 20 på världsrankingen och har gjort många bra resultat under senaste 12 månaderna.</p>
<p>Mattias Borg hade inga problem med sin motståndare Mathias Bonnu från Schweiz, vinst med 21-12 21-14. Mattias kontrollerade spelet och växlade tempo, så att motståndaren fick stora problem.</p>
<p> </p>
<p>Uttagna spelare: Henri Hurskainen (Fyrisfjädern), Nico Ruponen (Fyrisfjädern), Amanda Högström (Fyrisfjädern), Jonatan Nord (MBK), Emelie Lennartsson (BKC), Mattias Borg (MAIF)</p>
<p> </p>
<p>Tävlingsprogram:</p>
<p>Tisdag: Kvaltävling samt 1:a omgången HS</p>
<p>Onsdag: 1/16 omgångar i alla kategorier</p>
<p>Torsdag-Söndag: 1/8 till Finaler</p>
<p> </p>
<p>Lottning, resultat och livescore finner du via länken: <a href="http://bwf.tournamentsoftware.com/sport/tournament.aspx?id=ED0EEF04-3B7E-4FB3-8899-474D8E098C8B">Swiss Open</a></p>
<p>Ledare: Jonas Herrgårdh, FK</p>
  
  <div class="text-gray-400"> Publicerad: 2014-03-11</div>
  

    </main>

</body>

</html>