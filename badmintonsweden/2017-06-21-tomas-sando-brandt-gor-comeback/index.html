<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tomas Sandö Brandt gör comeback</h1>
  <div class="mb-2 text-xl">Tomas Sandö Brandt blir ny förbundschef på Svenska Badmintonförbundet. Tomas − som varit elitspelare i unga år − är därmed tillbaka inom badmintonsporten.− Det känns jättebra. Framförallt eftersom jag har hjärtat kvar där, säger Tomas Sandö Brandt.
  </div>
    <p>Den 16 augusti tillträder Tomas Sandö Brandt som förbundschef för Svenska Badmintonförbundet. Tomas har en bakgrund som elitspelare med meriter från Spårvägen och juniorlandslaget. Han kommer närmast från en tjänst som marknadsansvarig på Svenska Parasportförbundet där han arbetat sedan 2013.</p>
<p>− Det känns som en jättespännande utmaning. Jag har arbetet inom idrott och sponsring de senaste 15 åren och det här är ett sätt för mig att få jobba mer med helheten och komma närmare idrotten, säger Tomas.</p>
<p>Badmintonförbundets ordförande Tommy Theorin är, tillsammans med styrelsen, mycket nöjd med rekryteringen.</p>
<p>− Vi hälsar Tomas välkommen tillbaka till badmintonfamiljen. Det fanns många bra kandidater men hela styrelsen var överens om att vi ville ha Tomas. Han har en bred kunskap från idrottsvärlden och även en marknadsinriktning som vi letat efter, säger Tommy Theorin.</p>
<p>Badmintonkarriären inledde Tomas Sandö Brandt 1971 i Stockholmsklubben Spårvägen som nioåring. Uppväxten i Midsommarkransen gjorde att badminton låg nära till hands då det inte var långt till hallen.</p>
<p>− Att spela badminton var egentligen det enda jag gjorde i idrottsväg. Det blev en stark identitet och samhörighet. Något jag har reflekterat över i efterhand är vilken bra fostran badmintonsporten var då man i princip alltid tränar och tävlar killar och tjejer tillsammans. Det är en viktig del i samhällsdebatten som jag tror att vi inom badminton kan bli bättre på att lyfta.</p>
<p><img alt="Tomas Sandö Brandt i unga år." src="http://iof1.idrottonline.se/globalassets/asvenska-badmintonforbundet/kommunikation/bilder/tomas-brandt-ung.jpg?w=563&h=438" height="438" width="563" /></p>
<p><em>Bild: Tidningsurklipp på en ung Tomas Sandö Brandt i Spårvägens tröja.</em></p>
<p>Elitsatsningen pågick från tidig ålder och ledde så småningom till plats i Spårvägens A-lag och juniorlandslaget. Som junior var Tomas med och vann Riksmästerskap i herrdubbel och som 18-åring deltog han i Nordiska mästerskapen i Danmark. Då junioråldern övergick i seniorålder trappade han ned elitsatsningen, men fortsatte träna mycket och spelade med Spårvägens elitserielag under många år därefter.</p>
<p>− Det tog väl ungefär 10-15 år att lägga av, det satt så hårt i identiteten att man var badmintonspelare, säger Tomas med ett leende.</p>
<p>Efter ett antal års uppehåll gjorde Tomas comeback som spelare i 40-årsåldern. Då som veteranspelare med ett antal tävlingar på veterantouren. Tomas har även varit med att starta föreningen Gärdets BMF och suttit två vändor i Spårvägens styrelse.</p>
<p>Yrkesmässigt är Tomas utbildad inom ekonomi och har de senaste 15 åren arbetat med marknad och sponsring kopplat till idrott. Bland annat har han arbetet med sponsorprojekt för Ishockeyförbundet och Handbollsförbundet samt varit marknadsansvarig på Innebandyförbundet och Friidrottsförbundet. Närmaste kommer Tomas från posten som marknadsansvarig på Parasportförbundet.</p>
<p>− Att jag kommer från en idrott som är något mindre etablerad är inspirerande. Jag ser fram emot att arbeta för att öka på kännedomen om badminton och att jobba för det tillsammans med mina medarbetare.</p>
<p>Även erfarenheter från idrottsrörelsen ser han som värdefulla.</p>
<p>− Jag har en förståelse för hur det fungerar i distrikt och föreningar och vet hur mycket bra ideellt arbete som ledare, tränare och aktiva bidrar med. Dessa ska vi på förbundet stötta på bästa möjliga sätt. Jag vill bidra till att vi inom svensk badminton jobbar tillsammans.</p>
<p>Efter att ha bott större delen av sitt liv i Midsommarkransen är han sedan ett år tillbaka bosatt i Nacka söder om Stockholm.</p>
<p>− Jag trivs bra nära de naturområden som finns där. Efter att jag fått problem med min höft har jag tvingats överge både löpning och badminton. Istället kör jag mountainbike på motionsnivå.</p>
<p>I Nacka bor han tillsammans med sin fru Lotta som han gifte sig med för bara ett par månader sedan. I familjen ingår även två egna barn och tre bonusbarn som alla är i mellan 17 och 23 år gamla.</p>
<p>Vid sidan av idrotten är Tomas stora intresse musik. På bas utgör han en femtedel av bandet The Beautiful art of Decay som spelar pop/rock med influenser från 70-talet. Bandet har släppt ett flertal låtar på Spotify och nyligen reste de till Liverpool för en spelning på legendariska Cavern Club.</p>
<p>Då tid finns reser Tomas gärna på cityweekends i Europa med sin fru. Senast det begav sig blev Prag resmålet.</p>
<p>Efter semestern kommer Tomas att avsluta arbetet på Parasportförbundet för att tillträda sin tjänst som förbundschef på Badmintonförbundet 16 augusti. Nuvarande förbundschef Thomas Angarth som valt att kliva av posten kommer dock finnas kvar inom förbundet under en tid för att bistå Tomas Sandö Brandt.</p>
<p> </p>
<p><b>Tomas Sandö Brandt</b></p>
<p><b>Ålder:</b> 55</p>
<p><b>Bor:</b> Nacka</p>
<p><b>Familj:</b> Frun Lotta, två egna barn 17 och 20 år gamla samt tre bonusbarn 17, 19 och 23.</p>
<p><b>Badmintonmeriter:</b> Riksmästerskapssegrare i herrdubbel som 14-åring. Deltog i Junior-NM som 18-åring. Representerade Spårvägen i Elitserien cirka tio säsonger.</p>
<p><b>Intressen:</b> Musik, vin och resor.</p>
<p><b>Läser?</b></p>
<p>− Per Anders Fogelströms bokserie <i>Mina drömmars stad</i>.</p>
<p><b>Tittar på?</b></p>
<p>− Just nu tv-serien Fargo säsong 1.</p>
<p><b>Lyssnar på?</b></p>
<p>− Lika delar funk, soul och äldre rock.</p>
  
  <div class="text-gray-400"> Publicerad: 2017-06-21</div>
  

    </main>

</body>

</html>