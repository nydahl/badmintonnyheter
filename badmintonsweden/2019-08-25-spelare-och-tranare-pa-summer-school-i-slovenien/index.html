<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Spelare och tränare på Summer School i Slovenien</h1>
  <div class="mb-2 text-xl">I Badminton Europes Summer School i Slovenien deltog i år tre svenska ungdomsspelare och tre tränare under en intensiv och givande vecka i juli.
  </div>
    <p>Varje sommar arrangerar Badminton Europe en veckas Summer School för att ge deltagande ungdomsspelare och tränare en chans att träna hårt, utbilda sig och umgås med badmintonentusiaster från hela Europa. </p>
<p>I år deltog spelarna Rebecka Näslund, Bergsåkers BMK och Fyrisfjäderns Frida Carlsson och Vanja Kårehed. De tränare som gick Coach Level 2-utbildningen var Tomas Näslund, Härnösands BMK, Agata Rzepczyk, Boo KFUM och Paniz Yousefi, Fyrisfjädern. Läs deras kommentarer om veckan i <span>Podcetrtek här nedan.</span></p>
<p><span><img title="Rebecka Näslund, Frida Carlsson och Vanja Kårehed på Summer School Slovenien 2019" alt="Rebecka Näslund, Frida Carlsson och Vanja Kårehed på Summer School Slovenien 2019" src="http://iof1.idrottonline.se/globalassets/asvenska-badmintonforbundet/autbildning/sasongen-20192020/tjejerna-pa-summer-school-2019.jpg?w=500&h=279" height="279" width="500" /></span></p>
<p><em>Rebecka Näslund, Frida Carlsson och Vanja Kårehed tränade hårt och trivdes på Summer School i Podcetrtek. <em>Foto: Agata Rzepczyk, <a href="http://www.digitalstreet.se/">Digital Street</a>.</em></em></p>
<p><b>Rebecka Näslund</b></p>
<p><i>"Resan till Slovenien var verkligen rolig. Träningarna var väldigt bra. Tränarna hade mycket erfarenhet. Man träffade många nya vänner från olika länder. Det var en väldigt fin anläggning med bra pool och mat."</i></p>
<p><b>Frida Carlsson</b></p>
<p><i>"Det </i><i>här lägret har gett mig mycket. Det är jättekul att jag har fått så många nya vänner från alla möjliga delar av Europa. Alla aktiviteter vi gjort så som vattenparken, häng i poolen och kortspel på kvällen svetsade verkligen samman oss spelare. Träningarna har varit väldigt lärorika då coacherna har lärt mig nya tekniker, övningar och ett bredare tänk när det kommer till spelandet på planen. Jag skulle rekommendera alla som får möjlighet till att åka på liknande saker, att ta chansen för det har varit bland det roligaste jag gjort i mitt liv."</i></p>
<p><b>Vanja Kårehed</b></p>
<p><i>"Lägret var jätteroligt på många olika sätt. Träningarna var roliga och utvecklande eftersom tränarna var väldigt duktiga och gav feedback om nya saker som jag inte hört av tränarna i Sverige. Vi tränade på mycket taktiska saker både praktiskt och teoretiskt med videoanalys och det var lärorikt att få in varför man spelar som man gör och inte bara tekniskt. Att det kom spelare från hela Europa gjorde allt roligare och jag fick många nya vänner. Aktiviteterna utanför träningarna t ex water park gjorde att man lärde känna varandra bättre. Det var bra att man fick dela rum med andra spelare från andra länder för då blev det mer naturligt att prata med varandra. Hotellet var jättefint och jag är så glad att vi fick möjligheten att åka och skulle verkligen rekommendera lägret till andra."</i></p>
<p><i><img title="Agata Rzepczyk och Paniz Yousefi, nycertifierade Coach Level 2-tränare." alt="Agata Rzepczyk och Paniz Yousefi, nycertifierade Coach Level 2-tränare." src="http://iof1.idrottonline.se/globalassets/asvenska-badmintonforbundet/autbildning/sasongen-20192020/agata-paniz-ce2-slovenien.jpg?w=500&h=325" height="325" width="500" /></i></p>
<p><em>Agata Rzepczyk och Paniz Yousefi, nycertifierade Coach Level 2-tränare. <em>Foto: Agata Rzepczyk, <a href="http://www.digitalstreet.se/">Digital Street</a>.</em></em></p>
<p><strong>Agata Rzepczyk</strong></p>
<p><i>Efter drygt 15 års uppehåll gjorde jag come back på Badminton Europes Summer School i Slovenien. Denna gång tog jag på mig en coachtröja istället för spelartröja. Jag har förändrats mycket under de åren men en sak är detsamma - bästa människorna finns på planeten Badminton. </i></p>
<p><b>Paniz Yousefi</b></p>
<p><i>"Jag tyckte det var ett superbra läger för spelarna. Jag tyckte om hela konceptet och stället Terme Olimia. Jag var där för BWF's Coach Level 2 och tyckte den var otroligt lärorik och bra. Vi hade lektioner från morgon till kväll. Efter middagen fortsatte vi plugga till ca 2 på morgonen varje dag. Kursen var väldigt intensiv vilket gjorde att man inte fick många timmars sömn. Samtidigt fick man ut otroligt mycket på så kort tid. Att tränarna och spelarna var i samma hall samt åt i samma restaurang var jättebra då det var ända möjligheten för oss att prata med varandra och kanske träffa andra spelare. Det var jättekul att träffa så många duktiga tränare från Europa (plus Malaysia) och lära känna deras olika coaching stilar. Favoriterna var när vi fick tid och spela med varandra, sista praktiska testet tyckte jag var roligt där vi höll en träning för spelare från andra länder ut efter olika uppgifter som vi fick. Jag tycket faktist att våra sena pluggkvällar var väldigt roliga med. Jag har tagit med mig mycket ny kunskap hem som jag inte tänkt på tidigare. Rekommenderar detta till alla, spelare som tränare."</i></p>
<p><a href="http://development.badmintoneurope.com/cms/?&pageid=30085"><i>Läs mer om BEC:s Summer School.</i></a></p>
<p>Skribent: Paniz Yousefi </p>
  
  <div class="text-gray-400"> Publicerad: 2019-08-25</div>
  

    </main>

</body>

</html>