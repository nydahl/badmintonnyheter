<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Henri laddad för start!</h1>
  <div class="mb-2 text-xl">Henri har testat på OS-arenan i Rio, nu är det full fart mot första matchen på lördag kl 20:55 svensk tid
  </div>
    <p>Badminton Sweden fick tag på Henri Hurskainen, som befinner sig i OS-byn i Rio, via telefon för att ställa några sista frågor inför hans OS-start på lördag.</p>
<p><strong>Hur är din status?<br /></strong>- Kroppen känns bra, träningarna har gått fint så mer förberedd än vad jag är nu går nog inte att bli.</p>
<p><strong>Hur är tävlingsarenan?</strong><br />- Arenan ser fin ut, bra arena att spela i. Lite sidovindar som måste läras in från AC-fläktar, men det borde inte vara något problem. </p>
<p><strong>Hur fungerar det i OS-byn?</strong><br />- OS-byn funkar mycket bra, inte så hög standard som London men den är helt ok. Skriverierna i svensk press är lite överdrivna anser jag.<br />- Jag och Anders (förbundskaptenen) bor i en lägenhet med tre sovrum, kök och vardagsrum, där vi har var sitt eget rum. SOK:s presschef bor i ett eget sovrum i vår lägenhet, det är lite spännande, men honom ser man knappt, han jobbar hela tiden. </p>
<p><strong>Hur är maten?</strong><br />- Maten är bra, den kan vara både bättre och sämre men den duger. Det finns alltid flera olika kök att välja från. Sydamerikanskt, europeiskt och asiastiskt, massa att välja på med andra ord!</p>
<p><strong>Vilka bor ni med?</strong><br />- Vi bor med alla de svenska olympierna då vi har en gemensam byggnad. Väldigt roligt att alla svenska olympier bor tillsammans, vi kan sitta och kolla på olika idrotter tillsammans och heja tillsammans, samt träna tillsammans på gymmet. Känslan är svår att beskriva egentligen, men sjukt härlig!</p>
<p><strong>Hur fungerar det med träning, vilka sparrar du mot?</strong><br />- Jag har tränat med fransmannen och deras coach Peter Gade, samt några pass med Anders, vår egen förbundskapten. Totalt har jag gjort två pass i tävlingsarenan och två pass i träningshallen.</p>
<p><strong>Har du scoutat in din motståndare Lino Munoz från Mexico?</strong><br />- Jag tänker kolla in matchen som mina motståndare spelar mot varandra imorgon (fredag) för att se och analysera en del. Men jag har sett båda tidigare och kan deras spel rätt bra och är bra förberedd. </p>
<p><strong>Hunnit uppleva någon annan idrott på plats?</strong><br />- Jag har varit och kollat herrarnas handboll mot Tyskland, men tyvärr förlorade de ju. Men bra drag i arenan! Häftigt att få uppleva andra idrotter när man väl är på OS!</p>
<p><strong>Sista av allt, hur är känslan inför ditt andra olympiska spel?</strong><br />- Känslan är bra, träning och kroppen fungerar bra och jag ser fram emot lördagens match! Ska bli en upplevelse att gå ut på banan och jag känner att jag har en bra möjlighet att gå vidare om jag spelar bra!</p>
<p style="text-align: center;"><strong>Vi önskar Henri stort lycka till!</strong><br /><em><a href="http://www.badminton.nu/alltomos/">På denna sida</a> hittar du alla tidigare artiklar om Henri och OS,</em><br /><em>inkl matchtider och hur du kan se matcherna live!</em></p>
  
  <div class="text-gray-400"> Publicerad: 2016-08-10</div>
  

    </main>

</body>

</html>