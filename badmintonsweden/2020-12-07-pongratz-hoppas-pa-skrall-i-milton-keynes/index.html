<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Pongratz hoppas på skräll i Milton Keynes</h1>
  <div class="mb-2 text-xl">England är laget att slå om Sverige ska kunna kvalificera sig till lag-EM i Finland nästa år. Förbundskapten Oliver Pongratz är övertygad om att de svenska spelarna kan överraska. – Vi har en chans om vi presterar på topp, säger Oliver Pongratz.
  </div>
    <p class="Default"><em>Bild: Felix Burestedt spelar herrsingel för Sverige.</em><br /><br />Endast gruppettan går vidare till de europeiska mästerskapen för mixade lag i finska Vantaa i februari och för Sveriges del väntar en kvalgrupp med Ungern, Estland och värdlandet England. Enligt Oliver Pongratz är Sverige favoriter i två av lagmatcherna, men mot hemmanationen krävs något extra för att en gruppseger ska kunna bli verklighet.</p>
<p class="Default">– De flesta förväntar sig nog att England ska vinna, men vi alla måste tro på att vi kan utmana dem. Om vi hittar en riktigt bra lagkänsla och sammanhållning så kan allt hända. Det blir såklart väldigt tufft i herrdubbeln och mixeden mot deras världsklasspelare, men det borde bli jämnt i de övriga matcherna, säger Oliver Pongratz.</p>
<p class="Default">Förberedelserna inför kvalmatcherna har varit spretiga, då några av de uttagna spelarna befinner sig i olika delar av landet eller i Danmark. Spelarna har vid olika tillfällen varit på landslagscentret i Uppsala för att sparra tillsammans, men förbundskaptenen vill inför framtida mästerskap ha alla där för jämnan. </p>
<p class="Default">– Jag är inte helt nöjd med den nuvarande situationen inför kvalmatcherna. Det är tyvärr varken optimalt eller professionellt att som dubbelpar inte träna tillsammans dagligen. Mitt mål är att spelarna ska vara samlade och jag hoppas att detta kommer ske redan till sommaren, säger han.<br /><br />Landslaget åker till London från olika orter på tisdag. I huvudstaden träffas alla för att ta sig till det engelska landslagcentret i Milton Keynes. Endast spelare som uppvisat negativt covid-test får komma in i England och vid ankomst i Milton Keyes testas spelarna återigen.<br /><br /></p>
<p class="Default">Matchschemat (svensk tid) i kvalgruppen är enligt följande:</p>
<p class="Default">Torsdag 10 dec: Sverige-Estland kl. 11.00 <br /> Fredag 11 dec: Sverige-Ungern kl. 11.00 <br /> Lördag 12 dec: Sverige-England kl.15.00</p>
<p class="Default">Alla matcher livestreamas på Badminton Englands youtube-sida.<br /><a href="https://www.youtube.com/user/BADMINTONEvents">https://www.youtube.com/user/BADMINTONEvents</a></p>
<p class="Default">Laguppställningar och resultat:<br /><a href="https://bwf.tournamentsoftware.com/sport/matches.aspx?id=FBE28DC6-0D64-4B46-A213-FD34642E58E2">https://bwf.tournamentsoftware.com/sport/matches.aspx?id=FBE28DC6-0D64-4B46-A213-FD34642E58E2</a></p>
<p class="Default"><br />Förväntad svensk laguppställning enligt Oliver Pongratz:</p>
<p class="Default">Herrsingel: Felix Burestedt <br /> Damsingel: Edith Urell <br /> Herrdubbel: Joel Hansson/Melker Zickerman Bexell <br /> Damdubbel: Clara Nistad/Moa Sjöö <br /> Mixeddubbel: Melker Zickerman Bexell/Tilda Sjöö</p>
<p class="Default">I det svenska laget på plats i Milton Keynes ingår även Johanna Magnusson, Ashwathi Pillai och Gustav Björkler. Jacob Nilsson var uttagen men tvingas stanna hemma pga befarad, men ännu ej bekräftad, covidsmitta i bekantskapskretsen.</p>
  
  <div class="text-gray-400"> Publicerad: 2020-12-07</div>
  

    </main>

</body>

</html>