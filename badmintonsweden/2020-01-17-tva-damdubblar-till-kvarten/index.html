<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Två damdubblar till kvarten</h1>
  <div class="mb-2 text-xl">Svensk damdubbel står stark. I Victor Swedish Open vann både Emma Karlsson/Johanna Magnusson och Clara Nistad/Moa Sjöö sina åttondelar.
  </div>
    <p><em>Bilden ovan: Moa Sjöö och Clara Nistad övertygade i sin åttondel i damdubbel. Foto: Torbjörn Jansson.</em></p>
<p>Första par att kvalificera sig till kvartsfinal var Emma och Johanna. De mötte ett annat svenskt par, Klara Johansson/Cecilia Wang, i sin åttondel. Emma/Johanna spelade stabilt och vann med 21-12, 21-14.</p>
<p>Emma och Johanna är förstaseedade i damdubbel och får i lördagens kvartsfinal möta Natasja P. Anthonisen/Clara Graversen, Danmark. </p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-open-2020/dsc09134.jpg?w=600&h=433" height="433" width="600" /></p>
<p><em>Emma Karlsson knyter näven i sin och Johanna Magnussons segermatch i åttondelen. Foto: Torbjörn Jansson.</em></p>
<p>En stund senare var det dags för Clara Nistad/Moa Sjöö att ta sig an det duktiga danska paret Christine Busch/Amalie Schulz. Svenskorna dominerade första set och vann det relativt enkelt med 21-10. Andra set blev betydligt jämnare, men på slutet drog Clara och Moa ifrån och vann med 21-17.</p>
<p>I kvartsfinalen får svenskparet möta Rena Miyaura/Saori Ozaki, Japan. Det lär bli en tuff match – alla de japanska spelarna imponerade under fredagens spel i IFU Arena.</p>
<p>Sverige tog också en kvartsfinalplats i mixed genom Emma Karlsson ihop med sin danske partner Mads Emil Christensen. Efter två matchvinster väntar nu det förstaseedade japanska paret Tadayuki Uray/Rena Miyaura.</p>
<p>Även Melker Z-Bexell/Cecilia Wang var nära kvartsfinal. Men efter först två fina vinster i kvalet och seger i första omgången i huvudturneringen blev det stopp i åttondelen mot danskarna Emil Lauritzen/Iben Bergstein.</p>
<p>– En helt OK insats. Bra av oss att vinna tre matcher. Det är ändå vår första turnering tillsammans, berättar Melker.</p>
<p>Melker var också med om en riktig rysare i herrdubbel. Tillsammans med Calle Harrbacka mötte han Mikkel Stoffersen/Mads Vestergaard, Danmark, i första matchen. Och det blev en match i publiken smak med många fina dueller och nagelbitande spänning. Första set gick till förlängning, och inte vilken förlängning som helst. Inget av paren mäktade med att vinna med två bollar. Vid 29 lika avgjorde nästa boll, eftersom man inte spelar längre än till max 30. Danskarna drog här det längsta strået och vann med 30-29. Även andra set blev jämnt, 21-18 till danskarna.</p>
<p>– Första gången jag spelat ett set till 30 i en tävlingsmatch. Synd att vi förlorade. Vi spelade hyfsat, men vi måste bli snabbare i fötterna och hålla ett högre tempo för att vinna såna här matcher, säger Melker.</p>
<p>Kan du inte vara på plats i IFU Arena i Uppsala, så har du möjlighet att följa alla matcher via Badminton Europes direktsändning. Här är länken till Badminton Europes youtube-sändning. <a href="https://www.youtube.com/watch?v=-3ihdN8doZI">BECYOUTUBE</a></p>
<p>Här är länk till Badminton Europe TV: <a href="https://www.badmintoneurope.tv/en-int/page/home-badminton-europe">BECTV</a></p>
<p>Alla resultat och lottning hittar du här. <a href="https://bwf.tournamentsoftware.com/sport/matches.aspx?id=4CF5DAEE-C1E6-4C65-A4EB-6B6D59DF0B26">SWOPEN20202</a> </p>
  
  <div class="text-gray-400"> Publicerad: 2020-01-17</div>
  

    </main>

</body>

</html>