<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Avgörande semi i Skogås – första mötet i Täby</h1>
  <div class="mb-2 text-xl">Denna vecka är det dags att få fram säsongens finallag. Under tisdagen tar Skogås emot Fyrisfjädern i den sista avgörande semifinalen och i Täby inleds derbyt mot Kista i den första av två matcher.
  </div>
    <p><em>Bild: Täbys Emma Wengberg och Mathias Wigardt i mixeddubbelspel. Foto: Håkan Waltgård.</em></p>
<p>Fyrisfjädern reser till Skogås med en seger i bagaget efter det första semifinalmötet i förra veckan. Det unga Skogås bjöd dock på hårt motstånd. Bland annat fick Sverigeettan på herrsidan Henri Hurskainen överraskande nog se sig besegrad av Skogås Douglas Lidman. Men Fyrisfjädern kunde genom starkt dubbelspel till slut ta hem matchen med 4-2. Uppsalalagets Amanda Högström var en stor segerorganisatör då hon bidrog till vinst i både damdubbel och mixeddubbel.</p>
<p>Fyrisfjäderns försprång på 4-2 innebär att Skogås får slita hårt om de ska vända på matchen. Tufft, men långt ifrån omöjligt då det unga laget stört Fyrisfjädern tidigare under säsongen. Då lagen stötte på varandra i Mellanserie A så vann Skogås med 4-3 efter ett avgörande Golden set.</p>
<p>På annat håll i Stockholm inleds semifinalmötet Täby-Kista samtidigt. Grundserietvåan Täby inleder hemma i en förväntat jämn matchserie.</p>
<p>− Det blir alltid tuffa matcher mot Kista och det kommer vara samma sak på tisdag, säger Kent Kotte, lagledare för Täby.</p>
<p>Även i Kista tror man på en jämn semifinal över två matcher.</p>
<p>− Det kommer bli ett tufft och jämnt derby, det kan mycket väl bli 3-3, säger Kistas lagledare Bo Bjunér.</p>
<p>Täby har som tidigare serietvåa i Mellanserie A stått klara som semifinalister ett längre tag. Det är även Täby som valt spelordningen.</p>
<p>− Vi har valt att inleda på hemmaplan och hoppas att det kommer gynna oss, säger Kent Kotte.</p>
<p>Lagen har bara mötts en gång tidigare under säsongen, det var i grundserien och då vann Täby på sin hemmabana. Nu är det nya förutsättningar då mycket har hänt under säsongen.</p>
<p>− Mathias Wigardt i herrsingel är som en av seriens allra bästa spelare vår största favorit. I damdubbel är vi också favorit som jag ser det, men Cecilia Bjunér i Kista är lurig, hon förlorar inte många matcher, säger Kent Kotte i Täby.</p>
<p>Inför tisdagens semifinal dras Täby med ett flertal sjuka spelare och det återstår att se vilka som kommer till start.</p>
<p>Då det blev förlust för Kista senast de besökte Täby i tävlingssammanhang så hämtar laget istället styrka från segrar tidigare säsonger.</p>
<p>− Vi har besegrat Täby i några matcher av den här typen förut. Sist hade vi problem med lite skador. Jag ser att vi har störst chans genom Linda (Mutiara Pertiwi) som jag tror kommer vinna sin match, men också i herrsingel 1 och herrdubbel, säger Bo Bjunér.</p>
<p>Matchserien avgörs med bara en vilodag emellan då Täbys duo Emma Wengberg och Clara Nistad tävlar i Danmark och detta krockade med den svenska semifinalen. Därför blev det första mötet en vecka försenat.</p>
<p>− Vi har gått med på det här upplägget och nu ser vi fram emot intensiva och roliga dagar, säger Kistas Bo Bjunér.</p>
<p>Den avgörande returen mellan Kista och Täby spelas på torsdag 30 mars.</p>
<p>****************************************************************************************</p>
<p>Här är datum och klockslag för semifinalspelet. Vill du se laguppställningarna och följa resultaten är det bara att klicka på den aktuella matchen. Läs hemmalagens klubbsajter för att få veta om det eventuellt blir webb-TV-sändning från matcherna.</p>
<p><b><span style="text-decoration: underline;">Fyrisfjädern – Skogås</span></b></p>
<p><a href="http://www.eltok.net/sb/tournament/show/412" target="_blank"><b>21 mars: Fyrisfjädern – Skogås </b></a></p>
<p>Resultat: 4-2</p>
<p><a href="http://www.eltok.net/sb/tournament/show/413" target="_blank"><b>28 mars: Skogås – Fyrisfjädern </b></a></p>
<p>Matchstart: 18:30</p>
<p><b><span style="text-decoration: underline;">Täby – Kista</span></b></p>
<p><a href="http://www.eltok.net/sb/tournament/show/409" target="_blank"><b>28 mars: Täby – Kista </b></a></p>
<p>Matchstart: 18:30</p>
<p><a href="http://www.eltok.net/sb/tournament/show/410" target="_blank"><b>30 mars: Kista – Täby </b></a></p>
<p>Matchstart: 18:30</p>
<p> </p>
<p>I årets ligaspel har man kopierat den danska modellen med Golden Set. Nu görs även en liknande anpassning vad gäller slutspelet. Alla matcher i kvarts- och semifinaler avgörs i bästa av två matcher, med Golden set om matchkvoten efter två matcher är lika. Skillnaden i slutspelet är att Golden set inte spelas till 11, utan till 21 utan förlängning.</p>
<p>Finalen avgörs i en enda match den 4 april i Solnahallen.</p>
<p><a href="http://www.badminton.nu/tavlingserie/SvenskaBadmintonligan/omsvenskabadmintonligansblochsbl-kvalet/" target="_blank">Här kan du läsa de fullständiga reglerna för SBL och slutspelet</a></p>
  
  <div class="text-gray-400"> Publicerad: 2017-03-28</div>
  

    </main>

</body>

</html>