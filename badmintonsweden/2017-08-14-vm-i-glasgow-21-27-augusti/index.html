<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">VM i Glasgow, 21-27 augusti</h1>
  <div class="mb-2 text-xl">Världsmästerskapen i Glasgow är en säker höjdpunkt. Lottningen är gjord och hur ser då spelarna och parens möjligheter ut? Sportchef Jonas Herrgårdh ger sin syn på svenskarnas och världsstjärnornas chanser.
  </div>
    <p>Tävlingen startar måndag 21 augusti med spel i några kategorier.</p>
<p>Sverige har sex deltagare i fyra olika kategorier som ska utmana de bästa i världen. För de svenska spelarna kommer det att bli tufft, ingen spelare/par är seedad och det ger redan tuffa motståndare i de två inledande omgångarna.</p>
<p><strong>HS:</strong> Felix Burestedt möter Emil Holst (Danmark). Emil är en motståndare som vi känner väl till. Emil fick chansen att delta efter att Jan Ö Jörgensen lämnat återbud till tävlingen. Svår match för Felix. Emil har ett 1-0 i statistik och vann på EM 2017. Vinnaren får möta Lin Dan (Kina) seedad nr. 7.</p>
<p><strong>HD:</strong> Nico Ruponen/Richard Eidestedt möter Mohammad Ahsan/Rian Agung Saptro (Indonesien). Svår match mot duktiga motståndare. Vinnaren möter förstaseedade Li Junhui/Liu Yuchen (Kina).</p>
<p><strong>DD:</strong> Clara Nistad/Emma Wengberg möter Xiao Min Lin/Wu Fang Chien (Taiwan). Clara/Emma bör vid bra spel kunna utmana paret från Taiwan. Vinnaren möter Hye Rin Kim/Yoo Hae Eon (KOR), seedade som nummer 13.</p>
<p><strong>XD:</strong> Nico Ruponen/Amanda Högström möter Martin Cambell/Julie Macphersson (Skottland). Nico/Amanda ska vinna denna match om de presterar som de kan. Vinnaren möter Kenta Kazuno/Ayane Kurhare (Japan) seedade nummer 11.</p>
<p><strong>Vilka spelare/par vinner VM 2017?</strong></p>
<p><strong>HS:</strong> Spelare med många tidiga stora framgångar som Lee Chong Wei (MAL), Chen Long och Lin Dan från Kina har en kapacitiet att vinna. De som lurar i bakgrunden är Victor Axelsen (DEN) och Kidambi Srikanth (vinnare i juni månad av Indonesien och Australiens superserie tävlingar, samt final i Singapores superserie). Utmanarna från Europa förutom Victor är få, om inga.</p>
<p><strong>DS: </strong>Tai Tzu Ying från Taiwan som är rankad nummer 1 i världen deltar inte. Japan har stor chans till vinst genom sina duktiga spelare Yamaguchi, Okuhara, Ohori och Sato. Min favorit Ratchanok Intanon (THA) vinner nog inte, men att se henne spela är många gånger en höjdpunkt på bra damsingel.</p>
<p>Europas hopp Carolina Marin från Spanien spelade bra i maj med finalförluster i Singapore Open, Malaysaia Open och Indien Open. I juni blev det förlust i första omgången i både Indonesien och Australien. Frågan är hur Carolinas form är i Glasgow.</p>
<p><strong>HD: </strong>Li Jungchui/LiuYuchen från Kina har stor chans till vinst. Carsten Mogensen/Mathias Boe har visat fin form under juni. Indonesiens Marcus Fernaldi Gideon/Kevin Sanjaya Sukamuljo är duktiga, men brukar nå till semifinaler i superserie tävlingar, de har även svårt att besegra de danska paren.</p>
<p>Europa utmanar förutom genom Boe/Mogensen även med de duktiga paren Mads Conrad-Petersen/Mads Pieler Kolding och Vladimir Ivanov/Ivan Sozonov.</p>
<p><strong>DD: </strong>Jag tror inte världsettorna från Japan Misaki Matsutomo/Yaki Takahashi vinner. De är starkt utmanade om vinsten av Europas och Danmarks Kamilla Rytter Juhl/Christinna Pedersen samt fyra par från Kina och Koreas Chang Ye Na/Lee So Hee.</p>
<p>Europa har även duktiga Gabriela Stoeva/Stefani Stoeva i startfältet.</p>
<p><strong>XD: </strong>Rankade nummer ett i världen och favoriter till vinst är det unga paret Zheng Siwei/Chen Qingchen från Kina, födda 1997. Vinna kan även Tontowi Ahmad/Lilyana Natsir om de är i bra form. Kina har även två starka par till med <span>Lu Kai/Huang Yaqiong och mer rutinerade</span> Zhang Nan/Li Yinlei ska inte heller räknas bort.</p>
<p>Europa är starka i mixed och Chris Adcock/Gabrielle Adcock (ENG) och Joachim Fischer Nielsen/Christinna Pedersen (DEN) ska inte helt räknas bort.</p>
<p>Lottning VM: <a href="http://iof1.idrottonline.se/globalassets/svenska-badmintonforbundet---/euro-centerseniorlandslag/bilder-senior/hemsida/draw-world-championships-glasgow-updated-09th-august-2017.pdf" target="_blank">VMGLASGOW</a></p>
  
  <div class="text-gray-400"> Publicerad: 2017-08-14</div>
  

    </main>

</body>

</html>