<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Full fart på Euro Center</h1>
  <div class="mb-2 text-xl">Mer tid på banan, ökad tävlingskaraktär och mer fysträning. Det är bitar som ska lyfta spelarna på Euro Center ytterligare. Med nya förbundstränarna Andrew Smith och Tim Foo samt en större träningsgrupp har Euro Center fått en bra start på hösten.
  </div>
    <p>Klockan är nio på morgonen och på många arbetsplatser runt om i Sverige gör man sig redo för dagens första fikapaus. På Euro Center är det andra bud. Där samlas spelarna i Uppsala Boservice Arena för dagens första badmintonpass. Och då har de redan hunnit med ett pass med löpning utomhus klockan åtta.</p>
<p>− Det var inget hårt fysiskt pass, det är mer av ett sätt att pusha spelarna och visa för dem själva att de klarar mer än de tror, säger den nytillträdde förbundskaptenen och Euro Center-tränaren Andrew Smith.</p>
<p>Schemat för spelarna på Euro Center är tätt. Fyra dagar i veckan tränar de två stycken tvåtimmarspass på bana, ett på morgonen och ett efter lunch. På onsdagar är det badminton på morgonen och fysträning på eftermiddagen. Utöver detta gör spelarna även två egna styrketräningspass per vecka. Det är på Andrew Smiths initiativ som träningen trappats upp.</p>
<p>− Vi har ökat träningen på banan med nästan dubbla tiden jämfört med tidigare. Jag lägger upp träningen på ett annat sätt och tror att vi behöver träna mer för att bli ännu bättre. Spelarna blir förstås trötta av det ökade antalet träningstimmar till en början, men jag märker redan att de klarar av den fysiska belastningen bättre, säger Andrew Smith.</p>
<p>Den 34-årige engelsmannen tillträdde sin tjänst i början av augusti och har nu hunnit nöta på med spelarna under närmare två månader. Under inledningen av säsongen har antalet spelare på Euro Center också ökat jämfört med förra säsongen. För tillfället ingår 16 spelare i träningsgruppen på Euro Center, vilket i stort sett betyder att platserna fyllts upp.</p>
<p>− Med fler spelare ökar vi tävlingsinstinkten i gruppen. Mixen av unga och något äldre spelare är också positiv då spelarna sporrar varandra på ett bra sätt, det är en träningsmiljö jag tror väldigt mycket på, säger Andrew Smith.</p>
<p>Av seniorlandslagets tolv spelare tränar just nu åtta på Euro Center. Utöver dem består träningsgruppen av fem spelare i kategorin U17-U19, däribland spelare från RIG Uppsala som är med på en del av passen. Inför säsongen anordnades ett U19-landslagsläger där även spelarna på Euro Center deltog i träning som ett sätt att integrera grupperna. Dessutom har tre sparringspelare sökt sig till Euro Center till denna säsong.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/tavlingspelare/albin-hjelm-euro-center-sept-18.jpg?w=483&h=333" height="333" width="483" /></p>
<p><em>Bild: Albin Hjelm är tillbaka på Euro Center sedan i våras och satsar på träningen fullt ut. I Badmintonligan representerar han IFK Umeå.</em></p>
<p>En av spelarna som återvänt till Euro Center inför säsongen är Albin Hjelm. Han har tidigare tränat på centret men avbröt för några år sedan satsningen för att studera. Nu är han tillbaka för att återigen satsa på sin badminton.</p>
<p>− När jag väl valde att göra comeback så var det på Euro Center jag ville vara. Jag tror att det här är den överlägset bästa träningsmiljön i Sverige. Det är god stämning i gruppen och med Andrew har vi fått in ett nytt upplägg med fler timmar på banan vilket känns väldigt kul. Nu jobbar jag på och gör allt för att nå så långt som möjligt, säger han.</p>
<p><b>Spelare på Euro Center:</b></p>
<p>Henri Hurskainen (Fyrisfjädern)</p>
<p>Amanda Högström (Fyrisfjädern)</p>
<p>Richard Eidestedt (Fyrisfjädern)</p>
<p>Andy Tsai (Fyrisfjädern)</p>
<p>Clara Nistad (Täby)</p>
<p>Moa Sjöö (Fyrisfjädern)</p>
<p>Adam Gozzi (Fyrisfjädern)</p>
<p>Carl Harrbacka (Skogås)</p>
<p><b>Följande U19-spelare tränar 3 ggr/vecka på centret:</b></p>
<p>Melker Z-Bexell (NIU Uppsala)</p>
<p>Tilda Sjöö (NIU Uppsala)</p>
<p>Ashwathi Pillai (Täby)</p>
<p><b>Följande U17-spelare tränar på 2-3 ggr/vecka på centret:</b></p>
<p>Cecilia Wang (RIG Uppsala/SOK Talang 2022)</p>
<p>Edith Urell (SOK Talang 2022)</p>
<p><b>Sparringspelare:</b></p>
<p>Klara Johansson (Umeå)</p>
<p>Albin Hjelm (Umeå)</p>
<p>Richard Kuhl (Täby)</p>
<p>-------------------------------------------------------------------------</p>
<p><a href="http://iof1.idrottonline.se/IdrottOnlineForbund/Badminton/svenskabadmintonforbundet/Elitochlandslag/Eurocenter/">Läs mer om Euro Center här</a></p>
<p>Få fler uppdateringar från Euro Center genom att <a href="https://www.facebook.com/badmintoneurocenter/" target="_blank">följa Facebook-sidan</a></p>
  
  <div class="text-gray-400"> Publicerad: 2018-09-24</div>
  

    </main>

</body>

</html>