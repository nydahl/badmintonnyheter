<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Nyheter inför den nya tävlingssäsongen</h1>
  <div class="mb-2 text-xl">Inför den nya säsongen har ett antal nyheter införts som gäller våra tävlingar.
  </div>
    <p><b>Nyheter Tävling-Serie</b></p>
<p>Ett antal beslut gällande nästa säsongs tävlingsverksamhet har tagits av Verksamhetsområde Tävling-Serie.</p>
<p><b>Ny deadline för seedning till tävling<br /></b>Den tidigare regeln: Seedningen baseras på Sverigerankingen som publiceras veckan efter sista anmälningsdag, ändras till: <b>Seedningen baseras på Sverigerankingen som publiceras torsdagen före sista anmälningsdag.</b></p>
<p>Den nya regeln ger tävlingsarrangören mer tid till lottning och tidssättning än den vi har idag.<br /><br /><b>D-Klass<br /></b>Som tidigare meddelats på hemsidan införs D-klass som officiell tävlingsklass. Klassen är avsedd förspelare och man får ha max 100 poäng för att få deltaga i klassen. Det är frivilligt om man vill spela D-klass eller C-klass, dock är gränsen för deltagande i D-klass satt till max 100 poäng.</p>
<p>De är OK för tävlingsarrangörer som redan fått sin tävling sanktionerad att i efterhand lägga in D-klass.<br /> <br /> <b>Damer i Herrklass<br /></b>BS styrelse har beslutat att slutligt beslut i frågan skall tas på förbundets årsmöte i september 2018. Fram till dess kommer man att vara mycket generös med dispenser.<br />Årsmötesbeslutet kommer eventuellt även att inkludera damer i herrmatcher i seriespelet. Fram till årsmötet kommer vi även här att ge dispenser för damer i herrmatcher i serien från Div 2 och nedåt.</p>
<p><b>Poäng i seriespelet<br /></b>Arbetsgruppen som arbetar med Sverigerankingen, gränsvärden för klasstillhörighet har vid sitt senaste möte beslutat att ny tabell för beräkning av rankingpoäng ska användas.<br />Vid senaste mötet konstaterade gruppen att fördelning av rankingpoäng i seriespelet var i behov av justering.<br />Poängtabellen har modifierats med sänkning av poäng i div 1 – 4. Dessutom har en modifiering gjorts hur många rankingpoäng som ges till spelare som förlorar en delmatch.<br />Nya ”tilldelningen” är satt till 1/3 av poängen som segraren erhåller. Ändringen är baserad på inkomna synpunkter på den tidigare fördelningen till förloraren.<br />I den tidigare lösningen gavs förloraren för hög tilldelning och arbetsgruppen är övertygad att modifieringen kommer att gynna seriespelet och dessutom att spelare kämpar för att vinna en delmatch. </p>
<p class="xmsonormal"><b>Lån av spelare<br /></b>Beslut har tagits att man från div 1 och nedåt får låna in 3 spelare per säsong, varav två av dessa får användas i en och samma seriematch.<br />I Badmintonligan är det fortfarande 2 spelarlån som gäller.<b> </b></p>
<p><b><span style="font-size: medium;">U13-U17-spelare i seniortävlingar</span><br /></b>Tävling/Serie rekommenderar att U13 spelare inte ska spela seniorklass. Spelare i U15 behöver inte/rekommenderas att inte spela högre än B-klass och U17 behöver inte/rekommenderas att inte spela högre än A-klass. </p>
<h2><span style="font-size: medium;">Sweden Junior Tour-tävlingar</span></h2>
<ul>
<li class="xmsonormal"> Vid SJT 2 införs en singelrankingtävling för de 8 högst rankade spelarna.</li>
<li>Övriga spelar SJT tävling</li>
<li>Vid SJT 4 spelas singel och dubbelrankingtävling för de 8 högst rankade paren/spelarna.<br />Övriga spelar SJT tävling.</li>
<li>Max 24 svenska deltagare i singel. Spelare måste vara rankad bland de 32 bästa för att få deltaga</li>
<li>Max 16 par i dubbel. Par måste vara rankad bland de 32 bästa för att få deltaga</li>
<li>Max 24 par i mixeddubbel. Par måste vara rankad bland de 32 bästa för att få deltaga</li>
<li>Vid de Nivå 3 tävlingar som anordnas i samband med SJT kommer spelare/par mellan 25-50 på den aktuella Sverigerankingen att accepteras</li>
</ul>
  
  <div class="text-gray-400"> Publicerad: 2018-08-23</div>
  

    </main>

</body>

</html>