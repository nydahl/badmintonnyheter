<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Första uttagningen till U17-EM</h1>
  <div class="mb-2 text-xl">Nu är de sex första svenska spelarna uttagna till U17-EM i polska Lubin den 17-25 mars. Men fler har chansen att få delta.
  </div>
    <p>Följande sex spelare är redan nu klara att få representera Sverige vid U17-EM i Lubin – som innehåller både en lagtävling och individuellt spel:</p>
<p>Ashwathi Pillai (Täby), Tilda Sjöö (Uppsala), Ella Söderström (Frölunda), Adam Gozzi (Uppsala), Carl Harrbacka (Skogås) och Oskar Svensson (Askim).</p>
<p>Ledare under tävlingen blir förbundskaptenerna Eric Bojesson och Max Fonseca, Team Manager Ungdom Anne Forsell och fysio Sara Karttunen.</p>
<p>Bakom uttagningen ligger Badminton Swedens olika kriterier – inte minst hur spelarna står sig i tuff internationell konkurrens.</p>
<p>Ytterligare några spelare kommer att tas ut till U17-EM. Den uttagningen görs efter SJT-tävlingen (Swedish Junior Tour) i Uppsala den 30-31 januari. I uttagningen väger förbundskaptenerna samman ett antal resultat och prestationer; hur det har gått för spelarna i nationella och internationella tävlingar, och hur de presterar på Rikslägren i början av januari. Rikslägret för U17 äger rum i Askim.</p>
<p>- Vi vet dock inte hur många fler vi tar ut. Det beror på spelarnas prestationer, säger Anne Forsell.</p>
<p>Men hon tycker generellt att de svenska ungdomsspelarna har höjt sin nivå.</p>
<p>- Alla våra junior- och ungdomslandslag närmar sig övriga nationer i Europa, och ses som tuffa motståndare idag. Dock behöver de svenska spelarna bli tuffare i avgörande matchsituationer och fortsätta att tro på den spelkapacitet och plan de har och ”köra hela vägen in i kaklet”.</p>
<p>Anne har också förhoppningar på framskjutna placeringar – både i lagspelet och individuellt.</p>
<p>- Jag hoppas på två semifinaler individuellt, och att vi blir bland de åtta bästa i lagtävlingen, säger hon.</p>
<p> </p>
  
  <div class="text-gray-400"> Publicerad: 2015-12-11</div>
  

    </main>

</body>

</html>