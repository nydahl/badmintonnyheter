<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svensk badminton förlänger med Solidsport</h1>
  <div class="mb-2 text-xl">Svenska Badmintonförbundet har sedan 2018 byggt upp en streamingtjänst för badminton, i ett nära samarbete med Solidsport. Ett partnerskap som nu förlängts med två nya år.
  </div>
    <p><em>Fyrisfjädern jublar efter finalvinsten i Victor Badmintonligan/Lag SM 2022. Foto: Håkan Lundh, UNT.</em></p>
<p>Totalt har över 50 000 timmar badminton konsumerats av över 100 000 unika tittare via Svenska Badmintonförbundets streamingkanaler sedan samarbetet med Solidsport inleddes för fyra år sedan. Något som framför allt handlat om Badmintonligan, landets högsta serie för både damer och herrar, men som också utvecklats i takt med att flera lag och föreningar anslutit sig och sänt egna matcher och evenemang.<br /><br />–Möjligheten att se bra livematcher under säsongen är jätteviktig och bidrar till att öka intresset för badminton, säger förbundschef Åsa Strindlund. Det betyder mycket för föreningarna att kunna följa och heja på sina favoriter även vid Badmintonligans bortamatcher, samtidigt som det genererar tillskott till klubbkassorna.<br /><br />Ett framgångsrikt samarbete som nu kommer fortsätta utvecklas under ytterligare två år.</p>
<p>– Svensk Badminton har gjort en spännande resa hos oss och har lyckats tillgängliggöra både Badmintonligan, flera SM-slutspel och många andra evenemang på ett sätt som inte har varit möjligt tidigare. Vi är såklart stolta över att ha fått vara med och bidragit i den resan och ser nu fram emot att få fortsätta utveckla den här satsningen tillsammans med Svenska Badmintonförbundet, säger Tobias Thalbäck, vd för Solidsport.<br /><br />– Vi är mycket nöjda med samarbetet med Solidsport och ser fram emot vår fortsatta satsning tillsammans, säger Åsa Strindlund. Inte minst erbjuder de väldigt fin support inför och under evenemang och på det sättet utvecklas vi och arrangörsföreningarna till fler och bättre sändningar framöver.</p>
  
  <div class="text-gray-400"> Publicerad: 2022-07-01</div>
  

    </main>

</body>

</html>