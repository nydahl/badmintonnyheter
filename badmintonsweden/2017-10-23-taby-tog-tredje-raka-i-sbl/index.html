<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Täby tog tredje raka i SBL</h1>
  <div class="mb-2 text-xl">Täby ångar på i SBL. På måndagskvällen tog laget sin tredje raka seger. Medan fjolårsfinalen Kista vann över Skogås.
  </div>
    <p>Svenska Badmintonligan (SBL) är verkligen mer spännande och jämn än på många år. Inget lag verkar gå säkert. Men bäst av alla har Täby startat. Laget har tagit två raka segrar, men gjort det efter två dramatiska Golden set-vinster.</p>
<p>Nu tog Täby emot nykomlingen Trollhättan på hemmaplan, och till slut blev resultatet hela 5-1.</p>
<p>Hemmalaget fick en mycket bra start. De säkrade snabbt vinster i både damdubbel och herrsingel 2 – två delmatcher där Täby var klar favorit.</p>
<p>Och sedan tog Täby även hem både herrdubbeln och herrsingel 1. I herrdubbel vann Hermansah/Gustav Strömvall med 3-1 i set mot Trollhättans Mikael Westerbäck i par med duktige danske dubbelspelaren Nikolaj Overgaard.</p>
<p>- Det kändes verkligen jättebra, särskilt i fjärde set. Då fick jag till ett antal riktigt bra servar i viktiga lägen, sa Gustav i en intervju i Täbys videosändning från matchen.</p>
<p>När sedan Hermansah också lyckades vinna en svängig herrsingel 1 mot Mikael Westerbäck med 7-11, 11-8, 11-7, 8-11, 11-7 var matchen avgjord. Trollhättans enda vinst togs av Sara Lundgaard i singel mot Clara Nistad.</p>
<p>Segern och trepoängaren innebär att Täby går upp i topp på SBL, knappt före Fyrisfjädern från Uppsala.</p>
<p>Att det är jämnt i serien fick Skogås erfara i måndagskvällens andra SBL-match. Efter två raka trepoängsvinster kom Skogås till Kistas hemmaplan – ett Kista som precis som förra säsongen har haft en tuff inledning på grundserien och förlorat två raka matcher.</p>
<p>Men nu gick de flesta matcherna fjolårsfinalisten Kistas väg. Bland annat vann Abdul Kadir Zailani herrsingel 1 mot Douglas Lidman, och Sakti Kusuma tog hem herrsingel 2 mot Morgan Lidman. Genom vinster också i herrdubbel och mixedubbel fullbordade Kista triumfen.  </p>
<p>Här nedan kan du läsa resultaten i samtliga delmatcher i gårdagens två matcher.</p>
<p><a href="http://www.eltok.net/sb/tournament/show/435">Täby - Trollhättan</a> 5-1</p>
<p><a href="http://www.eltok.net/sb/tournament/show/441">Kista – Skogås</a> 4-2</p>
<p><a href="http://www.eltok.net/sb/tournament/show/425">Här finner du aktuell tabell för grundserien</a></p>
<p>SBL fortsätter med två matcher på tisdagskvällen. I länkarna nedan kan du läsa laguppställningarna 24 timmar före start, och sedan följa resultaten under matchernas gång.</p>
<p><a href="http://www.eltok.net/sb/tournament/show/437">24/10 kl. 18:30 – Spårvägen - Kista</a></p>
<p><a href="http://www.eltok.net/sb/tournament/show/436">24/10 - kl. 18:30 – Skogås – Umeå</a></p>
<p> </p>
  
  <div class="text-gray-400"> Publicerad: 2017-10-23</div>
  

    </main>

</body>

</html>