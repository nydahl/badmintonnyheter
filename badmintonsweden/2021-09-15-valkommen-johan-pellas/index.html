<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Välkommen Johan Pellas</h1>
  <div class="mb-2 text-xl">Vi är mycket glada att välkomna Johan Pellas i rollen som kommunikationsansvarig på Svenska Badmintonförbundet. Han efterträder vår förre kommunikatör Johan Lundberg som sedan i juni är heltidsanställd på idrottsforskning.se.
  </div>
    <p>Johan Pellas är en mycket erfaren journalist, medieproducent, författare, som även är profilerad mot evenemang och marknadsföring. </p>
<p>Han har även ett djupt rotat idrottsintresse (bland annat i en allsvensk A-trupp i fotboll) och har varit verksam inom idrottens alla nivåer, bland annat med uppdrag åt Riksidrottsförbundet. <br />Johan har börjat bekanta sig med badminton sedan OS i somras och ser fram emot att bidra till att synliggöra badmintonsporten mer. </p>
<p>Bosatt i Dalarna kommer Johan att regelbundet finnas på kansliet, Idrottens Hus i Stockholm. </p>
<p>– Jag kommer in med öppna ögon och vill bidra till utveckling på olika plan. Vi har en verksamhet som är sprängfylld med rörelseglädje och hälsa för alla åldrar, samtidigt som vi är ett förbund som är inkluderande, utmanande och utvecklande. Kort sagt, badmintonsporten är en viktig aktör i samhället. Jag tycker om att flytta gränser, och en vision är att vi ska bli bättre på att lyfta alla våra förtjänster ”till världen utanför”. Här hoppas jag att mitt perspektiv utifrån kan bidra.<br /><br />– Det är viktigt för mig att lära känna människor och verksamheten inifrån, det är så min karta av utvecklingsinsatser på området kommunikation växer fram. En liten förhoppning är att du som läser detta tar kontakt för att bolla hur vi kan bli bättre på det här området. Bär du på någon idé kring hur vi kan synliggöra badmintonsporten? Andra konstruktiva idéer? Jag blir jätteglad för ett mejl till <a href="mailto:johan.pellas@badminton.nu">johan.pellas@badminton.nu</a> så tar vi dialogen vidare därifrån. <br /><br /></p>
  
  <div class="text-gray-400"> Publicerad: 2021-09-15</div>
  

    </main>

</body>

</html>