<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Felix nära skräll i åttondelen</h1>
  <div class="mb-2 text-xl">Felix Burestedt är som siste svensk utslagen ur Europamästerskapet i Kiev. Vid ledning 17-15 i tredje set tog hans nederländske motståndare Mark Caljouw sex raka bollar och fick Felix helt ur balans. Förlustsiffrorna skrevs till 13-21, 21-16, 17-21.
  </div>
    <p>Den ultimata vändningen såg ut att fullbordas när Felix ångade på mot en kvartsfinalplats. Efter att ha förlorat det första setet stort lyckades han komma tillbaka och var som pånyttfödd resten av matchen. Det som från början såg ut att bli en bekväm resa för Caljouw svängde över till Felix favör och han kunde tack vare förbättrad defensiv samt ett effektivare attackspel vända på matchutvecklingen.<br /><br />-Jag gjorde en del taktiska förändringar efter den dåliga starten. Genom att spela med mer vinkel i mitt anfall och sedan komma högre upp i framplan gjorde jag det svårare för honom att lyfta riktigt bra. Därför är jag nöjd att jag lyckades vända matchen där, säger Felix.<br />När halmstadsonen kom ut till det andra setet hamnade han direkt i underläge med 5-1. Precis då lyckades svensken blixtra till och började prestera ett spel som såg ut att kunna hålla hela vägen till en efterlängtad seger. Samtidigt som hans självförtroende blev en allt mer lysande kraft på banan, så började motståndaren att vackla mentalt. Caljouw visade tydliga tecken på osäkerhet när han flera gånger försökte påverka domaren till att ge Felix en varning för fördröjning av spelet. Domaren var dock på Felix sida.<br /><br />- Där kände jag att Caljouw hade tappat det rejält och jag lyfte mig när jag insåg att han inte längre var lika stabil, berättar Felix.<br />Han kammade därmed hem det andra setet med 21-16 och fortsatte på samma bana i det tredje. Där hade han väldigt länge initiativet, men vid ledning 17-15 hände en anmärkningsvärd sak. Mark Caljouw började då konstant använda sig av en lång svipserve, vilket kortade ner duellerna och fick Felix fina spel att totalt avstanna. Den långa kampen om varje poäng försvann och på bara någon minut hade övertaget försvunnit.<br /><br />-Jag borde tagit vara på min ledning bättre och skulle gjort det svårare för honom i ett tidigare skede av setet. En del av hans svipservar var dessutom väldigt korta och dem ville jag bara slå ner. Det irriterar mig så in i bomben att jag inte lyckades med det, förklarar Felix.<br />När nederländaren dessutom slog in en av servarna som ett direkt vinnande slag hade momentumet vänt och Caljouw skaffade sig en mental fördel inför slutspurten. Rytmen i spelet var som bortblåst och Felix hittade inget riktigt motvapen. Därmed kunde nederländaren ta hela sex raka poäng och bli den spelaren som nu får möta Hans Kristian Vittinghus i morgondagens kvartsfinal.<br /><br />-Just nu är jag riktigt besviken och jag ska titta på matchen tillsammans med Oliver för att snacka vidare om vad som gick snett. Det var en del småsaker som till slut fick stor betydelse. Nu väntar hemresa imorgon och därefter ska jag börja träna inför Spain Masters om två veckor, avslutar Felix.</p>
<p><a href="https://fb.watch/5aGvn3d399/">Se Badminton Europes intervju med Felix efter åttondelsfinalen.</a><br /><br />För matchordning, EM-lottning och resultat resten av veckan, se följande länk:</p>
<p><a href="https://bwf.tournamentsoftware.com/sport/draws.aspx?id=2A10DA8B-3B2F-4FBD-8B22-7722FA005F56">https://bwf.tournamentsoftware.com/sport/draws.aspx?id=2A10DA8B-3B2F-4FBD-8B22-7722FA005F56</a></p>
<p>För att se alla matcher, följ länken till Badminton Europe TV:</p>
<p><a href="https://www.badmintoneurope.tv/en-int/playerpage/577605">https://www.badmintoneurope.tv/en-int/playerpage/577605</a></p>
<p>Reportage och foton läggs ut löpande i Badminton Europes <a href="https://www.facebook.com/badmintoneurope/">facebookgrupp</a>.</p>
  
  <div class="text-gray-400"> Publicerad: 2021-04-29</div>
  

    </main>

</body>

</html>