<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">150627
  </div>
    <p><strong>Styrelsen informerar </strong></p>
<p> </p>
<p>Styrelsen har helgen före midsommar haft ett förlängt styrelsemöte med mycket arbete inför årsmöte samt kommande års planer.</p>
<p> </p>
<p><strong>Ekonomi</strong></p>
<p> </p>
<p>Årets ekonomiska resultat kommer att bli bra. Styrelsen agerade direkt då neddragningar av RF stödet blev kända och ekonomiskt ser vi ut att nå vårt långsiktiga mål (och RF:s krav) om att ha 1 mkr i eget kapital när året är till ända.</p>
<p> </p>
<p>Detta innebär att vi nu till kommande år kommer att arbeta mot nollbudget och har förutsättningar att vissa år gå något sämre för att återhämta detta kommande år.</p>
<p> </p>
<p>Budgetarbetet pågår för fullt i förbundets alla delar och styrelsen har tagit del av en första arbetsbudget. Det finns fortsatt delar att justera och budgetarbetet kommer vara slutligt klar i samband med ett styrelsemöte i augusti.</p>
<p> </p>
<p><strong>Nya åldersgränser i Europa för ungdomar</strong></p>
<p><strong> </strong></p>
<p>Som vi tidigare meddelat har BEC beslutat ändra åldersklasser till kalenderår för ungdomar från 1 januari 2016. Styrelsen har uppdragit till VoIB Och VoNB att titta på hur vi i Sverige bör hantera detta.</p>
<p> </p>
<p>Styrelsen har följt många andra europeiska länders ställningstagande och beslutat att inte ändra åldersindelning för ungdomsklasserna 1 januari 2016 utan att arbeta för att göra förändringen till 1 januari 2017. Framförallt vill vi följa utvecklingen i Danmark, där de flesta av våra yngsta ungdomar spelar kontinuerligt. En grupp kommer tillsättas för att se hur den ändrade åldersindelningen skall hanteras gällande tävlingskalender, eventuella övergångsregler och internationellt deltagande.</p>
<p> </p>
<p>Styrelsen finner ingen anledning att ändra tävlingssäsongen pga av de nya reglerna utan om de införs kommer det innebära att ungdomar, precis som våra veteraner, byter åldersklass mitt i säsongen, vid årsskiftet istället för som idag på sommaren.</p>
<p> </p>
<p><strong>Beslutsnivåer i förbundet</strong></p>
<p><strong> </strong></p>
<p>Styrelsen tycker regelverket för förbundet till stora delar är otydligt och då bla var olika beslut i organisationen fattas. Styrelsen har därför beslutat att del av verksamhetskonferensen i september skall handla om på vilken nivå olika beslut i organisationen bör ligga. Vad bör ligga på verksamhetsområde, vad på styrelsen och vad på årsmötet? Med sådant förtydligande hoppas vi Badminton Sweden enklare hittar kommunikationsvägar mot kloka och initierad synpunkter till förbättringar av vår verksamhet.</p>
<p> </p>
<p><strong>C – klasslicens upphör</strong></p>
<p><strong> </strong></p>
<p>Vid en genomgång av deltagandet i tävlingsspel och seriespel säsongen 2014/2015 framkommer att antal spelare med C-licens deltar i B-klass och seriespel. Dessutom finns problem med hanteringen av olika licenstyper. Baserat på dessa skäl beslutar styrelsen att stryka C-klasslicensen och införa gemensam tävlingslicens. Avgiften för tävlingslicensen baseras på ålder precis som tidigare.</p>
<p> </p>
<p><strong>Årsmöte och Verksamhetskonferens</strong></p>
<p> </p>
<p>Kommer i år att gå av stapeln i Helsingborg, 19-20 september. Styrelsen hoppas på stort deltagande och kommer bla att presentera en proposition om att förbundet i framtiden bör arbeta i två-årscyklar med förbundsmöte vartannat år. Den stora anledningen är de stora kostnader som idag läggs årligen på att hantera årsmöte.</p>
<p> </p>
<p><strong>Kommunikation </strong></p>
<p><strong> </strong></p>
<p>Arbetet med att förbättra SBFs sajt pågår kontinuerligt. Trafiken på sajten har sedan i höstas stadigt ökat. Snittet unika besökare/vecka låg tidigare på ca 2000- Nu ligger vi på ca 4200-5000- dvs där är vi är redan dubbelt så stora vilket är oerhört glädjande.</p>
<p>Innehållsmässigt har vinjetten ”månadens debatt” fått sällskap av ”tankar från stolen”, där olika domare berättar om domarfrågor med ett brett perspektiv.</p>
<p>På gång är också bloggarna Johanna Magnusson och Emma Karlsson som drar igång under sommaren.</p>
<p> </p>
<p><strong>Girls of Badminton</strong></p>
<p> </p>
<p>Projektet har återuppstått i delvis annan form och delvis ny inriktning. Tjejer till hela sporten är viktigt för oss och ett nytt initiativ finns presenterat för styrelsen som godtagits. Erika Borgstedt och Anne Forsell kommer gemensamt att driva projektet som har som mål att få fler duktiga tjejer att stanna i sporten, oavsett funktion.</p>
<p> </p>
<p><strong>Föreningsutvecklarna</strong></p>
<p> </p>
<p>Vid årsmötet i september kommer deras arbete under året att redovisas. Styrelsen är övertygad om att funktionen, att stötta föreningar och distrikt måst finnas i någon form även i framtiden. Hur det exakt kommer se ut kommer att arbetas fram tillsammans med föreningsutvecklarna under augusti månad.</p>
<p> </p>
<p><strong>Utvecklingschef</strong></p>
<p><strong> </strong></p>
<p>Som ni förhoppningsvis sett på hemsidan har vi haft annons ute om vår nya ”motor” i förbundet, vår nya utvecklingschef. Ansökningarna har nu inkommit och styrelsen har arbetat igenom dessa. Intervju och rekryteringsprocess kommer att pågå under sommaren och förhoppningen är att kunna presentera vårt val i början av hösten.</p>
  
  <div class="text-gray-400"> Publicerad: 2015-06-27</div>
  

    </main>

</body>

</html>