<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Fyrisfjädern vann efter finaldrama</h1>
  <div class="mb-2 text-xl">Uppsalas stolthet Fyrisfjädern kan titulera sig som svenska ligamästare. Laget tog hem den olidligt spännande finalen mot Påvelund med 4-3 och fick fira på hemmaplan.
  </div>
    <p style="font-weight: 400;">Årets upplaga av Victor Svenska badmintonligan fick precis som förra året avgöras i ett golden set. Efter sex spelade matcher hade Fyrisfjädern och Påvelund delat lika på vinsterna. Kvällen inleddes med att man vann varsin herrsingel efter imponerande insatser av uppsalalagets indones Firman Kholik respektive götborgarnas dansk Christopher Vittoriani. Därefter fortsatte Fyrisfjädern rada upp segrar i både damdubbeln och damsingeln.  </p>
<p style="font-weight: 400;">Vid ställningen 3-1 till de regerande mästarna skulle dock gästerna från Påvelund komma tillbaka, mycket tack vare en storspelande Mathias Thyrri. I par med Andreas Söndergaard plockade han hem herrdubbeln i en stentuff femsetare och följde upp det med en klockren insats i sin specialkategori mixeden tillsammans med Edith Urell. Thyrri överglänste därmed sin landsman i motståndarlaget Lasse Mölhede två gånger om.<br /><br />Den sista stora kampen skulle nu utspela sig i damsingeln där Julie Dawall Jakobsen ännu en gång ställdes mot Edith Urell. Fyrisfjäderns danska krutpaket hade tidigare redan lyckats manövrera ut Sveriges främsta damsingelspelare i en match över fem jämna set. Nu skulle hon fortsätta på den inslagna vägen när spelarnas sjätte set sinsemellan fick en helt avgörande betydelse för guldmedaljernas destination. Julie skaffade sig själv en utmärkt start på det ”gyllene setet” och släppte aldrig initiativet. Därmed klarade hon även detta år att hantera den hårda pressen och kunde efter vinsten med 11-7 andas ut i en stor gulddoftande ringdans med sina lagkamrater.  </p>
<p style="font-weight: 400;">Vi gratulerar därför Fyrisfjädern till titeln som ligamästare 2022.</p>
  
  <div class="text-gray-400"> Publicerad: 2022-04-10</div>
  

    </main>

</body>

</html>