<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Taktisk triumf gav finalplats</h1>
  <div class="mb-2 text-xl">Emma Karlsson och Johanna Magnusson lyckades perfekt med taktiken i semifinalen i Swedish Open. Det gav en plats i söndagens final. - Vi höll oss till planen hela tiden. Underbart skönt att det gav resultat, säger de.
  </div>
    <p><em>Bilden ovan: Johanna Magnusson och Emma Karlsson jublar efter semifinalvinsten i Swedish Open.  Foto: Torbjörn Jansson.</em></p>
<p>Emma och Johanna hade bestämt sig före semifinalen mot Julie MacPherson/Eleanor O´Donnel från Skottland. Det skulle inte spela motståndarnas favoritspel.</p>
<p>- Vi skulle inte komma in i deras hårda spel, utan spela mjukt och "blött", säger Johanna.</p>
<p>Och de höll sig till punkt och pricka till planen. Emma och Johanna vann i två raka set med 21-14, 21-16.</p>
<p>- Vi är enormt nöjda. Det är så skönt att få till det i en semifinal på hemmaplan. Det är mycket nerver och det kändes lite spänt, erkänner Emma.</p>
<p>Nu väntar holländskorna Debora Jille och Imke van der Aaar i finalen - ett par som Emma och Johanna mött många gånger i ungdoms- och juniorsammahang.</p>
<p>- Vi brukar vinna, men den senaste matchen i våras förlorade vi, berättar Johanna.</p>
<p><strong>Hur blir taktiken i finalen?</strong></p>
<p>- Mycket detsamma som i semifinalen. Holländskorna är starka och tunga att möta. Vi måste flytta runt dem på banan och spela varierat. Samtidigt måste vi stå upp i defensiven.</p>
<p>Se en tv-intervju med Emma och Johanna i tv-spelaren till höger eller längst ned i artikeln.</p>
<p>Det blev däremot stopp i semifinalen i Swedish Open för Tim Foo och indonesen Andhika Anhar. Kistaparet förlorade en jämn match mot det förstaseedade skotska paret Martin Campbell/Patrick MacHugh. Skottarna vann semifinalen med 21-19, 21- 15 mot Foo/Anhar, som överraskat rejält i tävlingen i Lund. De var också bra med i båda seten, men skottarnas tunga offensiv avgjorde till slut.</p>
<p>- Vår plan var att låta dem jobba hårt i början för att sen växla tempo. Men vi har många tresetare i kroppen och benen började vika lite. Om vi hade vunnit första set hade det kunnat se annorlunda ut. Vi mötte bra och samspelta motståndare, säger Tim Foo.</p>
<p>Swedish Open är Tims och Andhikas första stora tävling ihop och paret var inte alltför missnöjt med att nå en semifinal.</p>
<p>- Vi har tagit en boll i taget hela tävlingen sedan kvalet, säger Tim.</p>
<p>Även Täbys duktige indones Hermansah förlorade semifinalen i herrsingel mot Siddharth Pratap Singh, Indien. Singh, som spelade med stort tålamod och god precision, vann med 21-18, 21-16.</p>
<p>- Jag är besviken över förlusten. Kände mig lite trött efter att ha spelat både singel och dubbel under tävlingen, säger Hermansah.</p>
<p>Söndagens finaler startar kl 12.00 i Sparbanken Skåne Arena. Här är alla finalister:</p>
<p><strong>Herrsingel: </strong>Mads Christophersen, Danmark - Siddharth Pratap Singh, Indien</p>
<p><strong>Damsingel: </strong>Julie Dawall Jakobsen, Danmark – Michelle Skødstrup, Danmark</p>
<p><strong>Herrdubbel: </strong>Martin Campbell/Patrick MacHugh, Skottland - Oliver Leydon-Davies/Lasse Mølhede, Nya Zeeland/Danmark<strong><br /></strong></p>
<p><strong>Damdubbel: </strong>Debora Jille/Imke van der Aaar, Nederländerna - Emma Karlsson/Johanna Magnusson, Sverige<strong><br /></strong></p>
<p><strong>Mixeddubbel: </strong>Thom Gicquel/Delphine Delrue, Frankrike – Kristoffer Knudsen/Isabella Nielsen, Danmark</p>
<p> </p>
<p>
<script src="https://delivery.youplay.se/load.js?id=597519" type="text/javascript" data-config="{"autoplay":false,"zone_id":"1112","part_id":180009,"player":"sp","addons":"111"}"></script>
</p>
  
  <div class="text-gray-400"> Publicerad: 2018-01-20</div>
  

    </main>

</body>

</html>