<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Träningsläger i Malaysia ett populärt sommarinslag</h1>
  <div class="mb-2 text-xl">I mer än 30 år har Bengt Rydholm arrangerat badmintonresor till Malaysia. Det började i liten skala men på senare år har träningslägren för ungdomar växt i popularitet.
  </div>
    <p>1983 gjorde Bengt Rydholm sin första resa till Malaysia. Väl där fattade han tycke för landet och badmintonkulturen och åren därpå startade han upp träningsläger i huvudstaden Kuala Lumpur för svenska ungdomar.</p>
<p>− Första gången jag besökte Malaysia var det under en resa runt Asien. Jag hade inte mycket kontakter eller pengar då, men i Malaysia fick jag väldigt god kontakt med spelare och tränare. Från det har samarbetet utvecklats under åren, säger Bengt Rydholm.</p>
<p>I början åkte Bengt över med ett fåtal spelare men på senare år har lägret blivit så populärt att han nu anordnar två träningsläger på tre veckor vardera. Förra sommaren var båda lägren fullbokade med tjugo deltagare på varje.</p>
<p>− Träningslägren är väldigt omtyckta och det är många som följer med flera år i rad.</p>
<p>Träningarna i Kuala Lumpur leds av huvudtränaren Wong Choong Han, tidigare världsetta i singel, med hjälp av meriterade namn som Lee Wan Wah och Chan Chong Ming med hjälptränare. Lägren innehåller sammanlagt 60 timmar i träningshallen.</p>
<p>− De håller väldigt hög nivå på träningarna och alla pratar bra engelska. De är måna om de svenska ungdomar som kommer dit och lär sig alla namn fort, säger Bengt.</p>
<p>Utöver träningstimmarna innehåller lägren även utflykter i Kuala Lumpurs spännande omgivningar. I sommar är en äventyrsutflykt inbokad där det kommer finnas möjlighet att bada med elefanter.</p>
<p>Det populära träningslägret lockar många återkommande besökare. Bengt själv gör resa nummer 112 (!) till favoritlandet i öst.</p>
<p>− Det låter otroligt, men det är faktiskt sant. Jag har stämplarna kvar i passet. På senare år har jag trappat ned på resandet något, förr kunde det bli uppåt sju resor per år.</p>
<p>Nu pågår förberedelser inför sommarens läger för fullt. Det första träningslägret pågår 17 juni-8 juli och det andra tillfället är 8 juli-29 juli i den malaysiska huvudstaden.</p>
  
  <div class="text-gray-400"> Publicerad: 2017-05-10</div>
  

    </main>

</body>

</html>