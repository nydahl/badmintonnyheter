<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Bäst i världen? Nytt OS-guld?</h1>
  <div class="mb-2 text-xl">Stor stjärna i sitt hemland Kina och mycket beröm och respekt för sina resultat och spel inom Badmintonvärlden. Zhao Yunlei är, enligt många, bäst i världen i damdubbel och mixed de senaste åren.
  </div>
    <p>Resultaten är imponerande.</p>
<p>Zhao Yunlei är ensam om att ha vunnit två OS-guld (London 2012) i samma mästerskap. Dessutom vann hon även damdubbel och mixed på Världsmästerskapen i Köpenhamn 2014 och även på Världsmästerskapen i Jakarta 2015. Zhao även vunnit  en mängd Superserie-tävlingar och andra tävlingar.</p>
<p>Zhao är 29 år och rankad som nr. 1 i mixed med Zhang Nan och rankad som nr. 3 i damdubbel med Tian Qing.</p>
<p>Zhao ställer upp med sin normala partner och sambo Zhang Nan i mixeden, för att försöka upprepa vinsten från London OS. I damdubbeln har däremot Kina valt att lämna återbud för Zhao och hennes partner Tian Qing, så i damdubbeln får hon ingen chans att försvara guldet från London OS. Platsen i DD tar nu istället världsrankade nr. 7 Ying/Luo Yu från Kina.</p>
<p>Något skäl till att Zhao inte ställer upp i två kategorier har inte sagts från kinesiskt håll, men det har under flera tävlingar och säsongen synts att det har varit problem i relationen mellan Zhao och hennes partner Tian och de har under säsongen inte presterat så bra som de kan.</p>
<p><img alt="" src="http://iof1.idrottonline.se/globalassets/svenska-badmintonforbundet---/euro-centerseniorlandslag/bilder-senior/spelare/zhao-yunlei-och-tian-qing.jpg?w=280&h=156" height="156" width="280" /></p>
<p>Bild: Tian Qing / Zhao Yunlei</p>
<p>Zhao var den spelare (både herrar/damer) som tjänade mest prispengar under år 2014. Hon tjänade ca. USD 250.000 och var före spelare som Chen Long, Li Xuerui, Lin Dan och Lee Chong Wei.</p>
<p>Zhao är officiellt sedan 2010 tillsammans med sin mixedpartner Zhang Nan (25 år) och när detta förhållande och även tidigare Lin Dan och fd. spelaren Xie Xingfang blev känt, så kommenterade legenden och sportchefen för Kinas Badmintonlandslag Li Yongbo detta med följande uttalande.</p>
<p>-If romance can motivate our players but does not negatively effect their normal training, I can´t find any reason to oppose these couples</p>
<p>Vad många inte vet är att Zhao är intresserad av tennis och framförallt Novak Djokovic (hon är medlem i hans fanclub). Intressant är att Novak har bra koll på vem Zhao är. Hans svar på en av hennes meddelande/bild var följande.</p>
<p>-It is a true privilege to have support of a great champion like you.</p>
<p><object width="320" height="240" data="/link/0ded11b4d71c4da7aaf1706f9c5b2161.aspx" type="application/x-shockwave-flash"><param name="src" value="/link/0ded11b4d71c4da7aaf1706f9c5b2161.aspx" /></object></p>
<p>Bild: Zhao Yunlei som Novak Djokovic Fan</p>
  
  <div class="text-gray-400"> Publicerad: 2016-08-11</div>
  

    </main>

</body>

</html>