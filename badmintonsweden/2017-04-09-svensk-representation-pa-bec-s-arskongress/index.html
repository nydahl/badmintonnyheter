<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Svensk representation på BEC:s årskongress</h1>
  <div class="mb-2 text-xl">Under förra helgen ägde Badminton Europes årskongress rum i Prag. Som svenska representanter fanns förbundschef Thomas Angarth och förbundets styrelseordförande Tommy Theorin på plats.
  </div>
    <p>Vid Badminton Europes kongress och årsmöte i Prag firade organisationen 50 år. I anslutning till detta hölls även BEC:s årliga gala. Närvarande under helgen fanns representanter från de europeiska badmintonförbunden och givetvis även svenska företrädare i form av Thomas Angarth och Tommy Theorin.</p>
<p>Tommy Theorin som valdes in som styrelseordförande för Badmintonförbundet i oktober i fjol var på årskongressen för första gången i sin nya roll.</p>
<p>− Det var väldigt positivt att lära känna många nya ansikten eftersom jag varit borta från badminton under många år. Jag känner mig stolt över att få representera Sverige i de här sammanhangen, säger han.</p>
<p>Helgen bjöd på många tillfällen att träffa och umgås med representanter för de europeiska förbunden, en viktig del av resan menar Tommy Theorin.</p>
<p>− Ett av de områden som vi behöver utveckla inom svensk badminton är internationella kontakter och eventuella uppdrag. Det här är ett bra tillfälle att knyta kontakter och även kunna umgås under lättare former.</p>
<p><b>Vilka ämnen var det som diskuterades under helgen?</b></p>
<p>− Det var mycket som togs upp, men en sak som diskuterades var att allt fler stora turneringar arrangeras i Asien. Här måste vi inom europeisk badminton gå samman för att skapa underlag för att kunna arrangera fler stora turneringar med världens bästa spelare också här i Europa. Utveckla och göra bättre event genom att studera andra sporter, lära av varandra och samarbeta för att lyfta upp hela den europeiska badmintonen. Det är en mycket viktig framtidsfråga!</p>
<p>− Women in Badminton var en annan av diskussionspunkterna. Visst är vi en sport som i förhållande till andra ligger i framkant vad gäller jämställdhet. Men otvetydigt är att vi skall ha fler tjejer med på alla områden i vår verksamhet − som spelare, ledare, tränare och inte minst i beslutsfattande positioner. Här ligger ett stort arbete framför oss!</p>
<p>− Det diskuteras även förändring i fördelningen av startavgifter vid veteran-EM. Det nya är att hälften kommer att tillfalla arrangören vilket är positivt. I och med det ska vi börja titta över ifall vi ska söka veteran-EM i Sverige framöver. Det finns även andra uppslag som är värda att titta på och gå vidare med. Det är punkter där vi ser att vi kan bli ännu bättre inom svensk badminton.</p>
<p> </p>
<p><a href="http://www.badmintoneurope.com/cms/default.aspx?clubid=4685&cmsid=239&pageid=5381&m=4548059" target="_blank">Läs mer om BEC:s årskongress här</a></p>
  
  <div class="text-gray-400"> Publicerad: 2017-04-09</div>
  

    </main>

</body>

</html>