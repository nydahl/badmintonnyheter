<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Getingbo i Swedish Masters</h1>
  <div class="mb-2 text-xl">Rajiv Ouseph (bilden ovan), Kim Astrup/Anders Skaarup Rasmussen, Karin Schnaase och Nina Wislova – det är några av de internationella stjärnor som spelar i Swedish Masters den 21-24 januari i Uppsala.
  </div>
    <p>PG Jönsson, före detta världsstjärna i dubbel och Tournament director för tävlingen, menar att det är en jättechans för alla badmintonintresserade i Sverige - spelare, tränare och ledare - att se riktigt bra badminton.</p>
<p>- För mig är det en av huvudorsakerna till att vi jobbar med tävlingen. Att sprida budskapet om vilken fantastisk sport som badminton är, säger PG och minns vilken kick han fick på 1970-talet av att se danska världsstjärnor som Svend Pri och Flemming Delfs.</p>
<p>- En förening kan få ut mycket av att se tävlingen. Spelare och ledare kan lära sig massor av att titta på och analysera hur storstjärnorna spelar. Hur de placerar sig i defensiven, hur de lägger servereturerna, vilka offensiva slag som används med mera.</p>
<p>PG Jönsson är med och arrangerar Swedish Masters för tredje året i rad, och han anser att årets startfält är bättre än de två tidigare årens.</p>
<p>Den svenska förbundskaptenen Jonas Herrgårdh håller med:</p>
<p>- Tävlingen håller hög kvalitet, många duktiga spelare är här för att jaga rankingpoäng för att få spela OS i Rio i sommar. Det går heller inte många andra starka tävlingar i januari, säger han.</p>
<p>Jonas Herrgårdh tipsar om några utländska stjärnor som han tycker att det är värt att titta extra noggrant på:</p>
<p>O Rajiv Ouseph, engelsmannen som ligger på plats 17 på världsrankingen.</p>
<p>- Det är verkligen en fin singelspelare. Han rör sig utmärkt och utför många tekniskt svåra saker på banan. Ändå ser det så lätt ut, säger Jonas.</p>
<p>- Dock är herrsingeln ett getingbo. Så många som åtta-tio spelare kan vinna, vilket gör det hela mycket spännande.</p>
<p>O Kim Astrup/Anders Skaarup Rasmussen, det danska dubbelparet som är 25:a i världen.</p>
<p>- De spelar en härlig herrdubbel, och visar betydelsen av att ha en höger- och en vänsterhänt spelare i en dubbelkonstellation. Det är också intressant att se hur de använder sig av en stor, stark spelare som slår hårt, och en mer teknisk och taktisk spelare som lägger upp spelet.</p>
<p>Det danska paret är toppseedat i tävlingen, men får hård konkurrens av engelsmännen Marcis Ellis/Chris Langridge, som var i kvartsfinal i senaste VM.</p>
<p>O Karin Schnaase och Olga Konon, starka damsingelspelare som har en hård inbördes kamp om att få representera Tyskland i OS.</p>
<p>- Karin är en envis, uthållig spelare, medan Olga är mer kraftfull och fysisk. Hon är också duktig taktisk sett, säger Jonas Herrgårdh.</p>
<p>PG Jönsson vill även framhålla mixedklassens två förstaseedade par – Robert Mateusiak/Nadiezda Zieba från Polen (rankade 18 i världen) och Vitalij Durkin/Nina Vislova från Ryssland (22:a i världen).</p>
<p>- Dessa fyra spelare håller alla hög klass. Nina Vislova tog brons i damdubbel vid OS i London 2102, berättar PG.</p>
<p>Förutom internationella stjärnor deltar, med något undantag, hela den svenska eliten i Swedish Masters. I en artikel om några dagar återkommer vi till de svenska spelarnas chanser och till Jonas Herrgårdhs förhoppningar och förväntningar. Missa inte den artikeln här på sajten.</p>
<p>Glöm heller inte att titta lite extra på hur Fyrishov kommer att se ut i samband med Swedish Masters.</p>
<p>- Vi satsar mycket på att göra en en visuellt snygg tävling. Det spelar stor roll för helhetsintrycket, och därför använder vi oss av Stockholms Design Lab, som är experter på att lyfta fram det estetiska i varumärken, säger PG Jönsson.</p>
<p> </p>
<p><strong>Biljettpriserna under Swedish Masters i Fyrishov, Uppsala:</strong></p>
<p><strong>Vuxna</strong> 100 kr per dag.</p>
<p>             250 kr för alla fyra dagarna.</p>
<p>             150 kr för lördag-söndag.</p>
<p><strong>Barn under 15 år</strong> fritt inträde torsdag och fredag.</p>
<p>Lördag-söndag 50 kr per dag.</p>
<p> </p>
<p>Vill du veta mer om Swedish Masters? <a href="http://swedishmasters.com" target="_blank">Gå vidare till tävlingens sajt.</a></p>
  
  <div class="text-gray-400"> Publicerad: 2016-01-19</div>
  

    </main>

</body>

</html>