<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Sverige laddat inför 6 nations</h1>
  <div class="mb-2 text-xl">6 nations för U17-spelare avgörs under veckan i danska Kolding. Under torsdag och fredag pågår den individuella tävlingen och till helgen avgörs lagspelet med start fredag kväll.
  </div>
    <p>Sverige är på plats i Danmark med tolv spelare och förbundskaptenerna Kristin Evernäs och Erik Bojesson. Den svenska truppen anlände till Kolding under onsdag eftermiddag och följde under kvällen upp med lättare inbollning. Vanligtvis skulle turneringen bara innehållit spelare som är födda 2001 och 2002, men nu har även spelare födda 2000 fått dispens.</p>
<p>− Det här gör turneringen lite klurig. Jag tror att vi kan få till det bra i lagspelet, men det är svårt att säga hur bra de andra lagen är innan vi sett dem spela, säger Kristin Evernäs som är förbundskapten för U17-landslaget.</p>
<p>Redan på torsdagen inleds de individuella tävlingarna i Sydbank Arena.</p>
<p>− Det blir rätt tuffa dagar och förhoppningsvis många matcher. Att starta med de individuella och avsluta med lagtävlingen tror jag spelar mindre roll för oss, säger Kristin Evernäs.</p>
<p>Sett till seedningen har Sverige ett flertal spelare som har god chans att gå långt. I damdubbel är Tilda Sjöö/Ellen Skott andraseedade och i singelspel är även Johan Azelius, Oskar Svensson och Ashwathi Pillay högt rankade.</p>
<p>− Vi vill alltid gå långt och vi ska kunna ta med oss några medaljer från de individuella tävlingarna tycker jag, säger Kristin Evernäs.</p>
<p>I lagspelet möter samtliga nationer varandra. Sverige spelar fem lagmatcher, en på fredag, tre på lördag samt en på söndag. De övriga länderna är Frankrike, England, Tyskland, Danmark och Holland.</p>
<p> </p>
<p>Följande svenska spelare är uttagna:</p>
<p>Oskar Svensson, Askim BC</p>
<p>Joel Hansson, Frölunda</p>
<p>Johan Azelius, Borås</p>
<p>Melker Zickerman Bexell, Borlänge</p>
<p>Ludvig Petre Olsson, Trollhättan</p>
<p>Gustav Björkler, Västra Frölunda</p>
<p>Ashwathi Pillai, Täby</p>
<p>Tilda Sjöö, Fyrisfjädern</p>
<p>Ellen Skott, Spårvägen</p>
<p>Isabelle Grafsund, Kista</p>
<p>Malena Norrman, Stinget</p>
<p>Alice Lindhe, Eskilstuna</p>
<p> </p>
<p>Colin Hammarberg, Halmstad, som var uttagen i truppen är skadad och har tvingats stanna hemma. Ersätter gör Frölundas Joel Hansson.</p>
<p>Här följer du resultaten i den individuella tävlingen: <a href="http://www.tournamentsoftware.com/sport/matches.aspx?id=7B1D2756-4513-44FB-8574-455E2D014D3E" target="_blank">U17 6 Nations 2017</a></p>
<p>Här följer du lagtävlingen: <a href="http://www.tournamentsoftware.com/sport/matches.aspx?id=1EDF50F0-EBE4-4C61-846A-55D269AD99E5" target="_blank">U17 6 Nations Team 2017</a></p>
  
  <div class="text-gray-400"> Publicerad: 2017-04-20</div>
  

    </main>

</body>

</html>