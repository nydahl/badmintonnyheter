<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Moa Sjöö på väg tillbaka efter skadan</h1>
  <div class="mb-2 text-xl">Moa Sjöö slipper operera sitt skadade högerknä. Med tuff och noggrann rehabträning hoppas hon kunna vara tillbaka på banan relativt snabbt. – Knät har svarat bra på träningen, berättar hon.
  </div>
    <p><em>Bilden ovan: Moa Sjöö har inlett vägen tillbaka till badmintonbanan. Noggrann rehabträning ska räcka för att det skadade knät ska bli bra. Foto: Torbjörn Jansson.</em></p>
<p>Landslagets och Fyrisfjäderns Moa Sjöö skadade sig den 15 februari i matchen mot Halmstad i Badmintonligan. Tillsammans med systern Tilda ledde hon damdubbeln mot Halmstads Irina Andersen/Sofie Holmboe Dahl med 2-0 i set. Men i det tredje setet hände något med knät.</p>
<p>– Det hände mitt i en duell. Jag var på väg bakåt när bollen i stället kom längre fram i banan. Jag tvingades byta riktning och då knäckte det till i högerknät, berättar Moa.</p>
<p>– Jag kände direkt när bollen var över att nåt hade hänt i knät, men det gjorde ändå inte särskilt ont.</p>
<p>Damdubbeln var en av nyckelmatcherna i ligaduellen mot Halmstad, och därför försökte Moa spela vidare. Men efter förlusten av tredje set bestämde hon sig för att inte fortsätta.</p>
<p>– Det kändes inte alls bra. Knät var ostabilt och jag kunde inte röra mig normalt. I pausen mellan tredje och fjärde set kom också både Henri Hurskainen och Amanda Högström fram och rådde mig att bryta matchen. Det kändes skönt för mig, för det var förstås rätt att kliva av, säger Moa.</p>
<p>Efter matchen åkte hon direkt till ortopedakuten i Uppsala där de konstaterade att knät var skadat och ostabilt. Men läkaren kunde inte avgöra exakt vilka delar som var drabbade – korsband, ledband eller menisk..?</p>
<p>I veckan därefter fick Moa sedan göra en magnetröntgen och fick det glädjande beskedet att ledband och korsband hade klarat sig. Men att däremot den yttre menisken hade fått en spricka.</p>
<p>– Då trodde de att jag antagligen skulle behöva få gå igenom en titthålsoperation, säger Moa.</p>
<p>Men efter ett tag kom hon till en specialist på Artro-kliniken i Stockholm, och där blev beskedet att hon inte skulle opereras, utan att högerknät skulle bli bra med rehabträning.</p>
<p>– Men jag har ändå en preliminär tid för operation om några veckor om knät mot förmodan inte svarar bra på rehabträningen.</p>
<p>Men hittills har rehabiliteringen med bland annat balansövningar och styrketräning gått över förväntan.</p>
<p>– Knät har svarat jättebra. Jag känner att stabiliteten och styrkan är på väg tillbaka. Min sjukgymnast säger också att jag redan har kommit över det första steget på vägen tillbaka, berättar Moa.</p>
<p>Tillsammans med sjukgymnasten lägger nu Moa upp ett intensivt träningsprogram vecka för vecka, och hon hoppas att det inte ska dröja allt för länge innan hon kan vara tillbaka på banan.</p>
<p>– Min sjukgymnast säger att vi siktar på att jag ska kunna vara tillbaka till en eventuell SM-final den 13 april, säger Moa. Det är ett tufft mål och möjligen för optimistiskt, men det sporrar mig att kämpa extra i varje rehabövning.</p>
  
  <div class="text-gray-400"> Publicerad: 2019-03-08</div>
  

    </main>

</body>

</html>