<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Pongratz hoppas på medalj i Junior-EM</h1>
  <div class="mb-2 text-xl">Corona har satt stopp för det mesta, men årets Junior-EM blir ett tacksamt undantag. Oliver Pongratz ser fram emot att för första gången följa sina juniorspelare mot internationellt motstånd och kanske få se någon av dem gå upp på prispallen.
  </div>
    <p class="Default"><em>Bild: Gustav Björkler är en av de svenska spelarna som deltar på Junior-EM i Finland som startar på torsdag.</em></p>
<p class="Default">Det har blivit dags för Europas juniorelit (födda 02 eller senare) att samlas i Finland för ett efterlängtat mästerskap. När lagtävlingen drar igång den 29:e oktober kommer Sveriges nya förbundskapten Oliver Pongratz vara på plats och bevittna det som han tror kan bli en framgång för det svenska laget.</p>
<p class="Default">– Jag har ännu inte hunnit arbeta så mycket med våra unga spelare, men av det jag har sett så tycker att de står sig riktigt bra jämfört med många av juniorerna i Europa. De håller en hög nivå och har sett bra ut på alla träningar som jag haft med dem hittills. Därför ska det bli extra kul att följa dem nu under EM. I lagtävlingen så är väl Danmark och Frankrike favoriter, men jag tror att vårt lag där kan stå för en fin insats och kanske nå semifinal, säger han.</p>
<p class="Default">Efter några få månaders arbete med Sveriges landslag har Oliver Pongratz imponerats av ett flertal juniorer som han också tror kommer ha goda chanser att ta sig långt i den individuella tävlingen. </p>
<p class="Default">– Av alla svenska spelare så tror jag att Edith Urell och Gustav Björkler kan konkurrera på bästa sätt i singelspelet. Båda verkar vara i bra form och Gustav har kommit tillbaka starkt efter sin skada. Sedan tror jag även att Julia Tuvesson, Jessica Silvennoinen, Filip Karlborg och Cecilia Wang kan göra fina resultat med en gynnsam lottning. Förhoppningsvis kan även någon spelare skrälla i turneringen. Jag hoppas såklart att någon spelare kan ta medalj, men jag förväntar mig inte det av någon. Jag vill bara att spelarna ska gå ut på planen och ge allt de kan, sedan får vi se hur långt det räcker, säger Oliver Pongratz.</p>
<p class="Default">En av de svenska spelarna som ser mycket fram mot de stundande mästerskapsmatcherna är Gustav Björkler.</p>
<p class="Default">– Det känns bra inför turneringen och det ska bli lite speciellt att få spela en internationell tävling igen. Jag hoppas såklart på medalj, men det kommer bli riktigt tufft. Både Christo Popov och Magnus Johannesen är väldigt starka och jag tror att min dagsform kan avgöra ifall jag ska kunna vinna mot de allra bästa. I lagspelet har vi ett jämnt lag som kan vinna mot alla, säger Björkler.</p>
<p class="Default">Ursprungligen skulle deltagarna på JEM behövt sitta i en 14-dagars lång karantän vid ankomst till Finland. Men genom ett samarbete mellan Badminton Europe och Finlands gränsbevakning kan nu spelare och ledare ta sig direkt in i landet <span>efter att ha testat negativt på PCR-test inför avresan.</span></p>
<p class="Default">Alla deltagare som ska spela den 29 okt, är dock tvingade att finnas på plats i Finland redan den 25 okt för att tre dagar senare göra ett nytt covid19-test innan tävlingarna drar igång.</p>
<p class="Default">De svenska spelare som igår reste till Finland är:</p>
<p class="Default">Gustav Björkler, Filip Karlborg, Edith Urell, Julia Tuvesson, Jessica Silvennoinen, Cecilia Wang, Ludwig Axelsson och Theodor Hylander. De två sistnämnda är kallade som reserver. Tom Söderström ansluter eventuellt senare under veckan.</p>
<p class="Default">Ledare på plats under turneringen är Oliver Pongratz, Amanda Högström och Patrik Björkler.</p>
<p class="Default">Lagtävlingen spelas mellan den 29 okt och 2 nov. Därefter påbörjas den individuella tävlingen som pågår fram till den 7 nov.</p>
<p>Sveriges gruppspelsmatcher spelas enligt följande:</p>
<p>29 okt kl 18 Sverige – Tjeckien</p>
<p>30 okt kl 13 Sverige – Ryssland</p>
<p>31 okt kl 13 Sverige – Portugal</p>
<p class="Default">Följ resultat och spelschema för gruppspelet: <a href="https://bwf.tournamentsoftware.com/sport/draw.aspx?id=B351D63F-A04F-4145-BB94-E79418C3E5AE&draw=2">LÄNK</a></p>
<p>Alla matcher i U19-EM visas live på badmintoneurope.tv. <a href="https://www.badmintoneurope.tv/en-int/page/home-badminton-europe">LÄNK</a></p>
  
  <div class="text-gray-400"> Publicerad: 2020-10-26</div>
  

    </main>

</body>

</html>