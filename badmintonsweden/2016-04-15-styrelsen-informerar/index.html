<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">160413
  </div>
    <p><strong><em>Riksidrottsgymnasierna</em></strong></p>
<p>Styrelsen har separat kommunicerat detta beslut den 5 april via badminton.nu.</p>
<p> </p>
<p><strong><em>Åldersklasser</em></strong></p>
<p>Styrelsen hade från en arbetsgrupp utsedd av VoNB fått underlag till beslut om ändrade åldersklasser i våra ungdomsklasser. Förslaget byggde på att byta till BWF:s regler vilket innebär att ungdomarna byter åldersklass vid nyår istället för som nu på sommaren. VoNB har även föreslagit att man under övergångsåret spelar ett ungdoms SM på våren med dispens för de som blivit uppflyttade en åldersklass och sedan samma år på hösten spelar SM i den nya åldersklassen. Detta för att inga ungdomar skall missa ett SM i sin åldersklass. Förslaget är att bytet sker 1 januari 2017.</p>
<p> </p>
<p>Styrelsen anser att förslaget är bra men lagom till styrelsemötet tillkännagav Danmark att man går emot vad man tidigare sagt och inte kommer byta till BWFs regler utan ligga kvar med nuvarande byte under sommaren. Detta gjorde att styrelsen ajournerade beslutet till sitt styrelsemöte i maj månad för att ytterligare undersöka hur Danmarks beslut påverkar våra Svenska Ungdomslandslag och våra ungdomar från Syd som tävlar mycket i vårt grannland.</p>
<p> </p>
<p><strong><em>Indikatorer</em></strong></p>
<p>Vår nye utvecklingschef, Hans Brehnfors har utifrån det övergripande målet om dubbelt så stora och dubbelt så bra tagit fram ett antal Indikatorer att mäta utvecklingen mot. Indikatorerna kommer att fungera som en ledstång i förbundets utveckling framåt och styrelsen tillstyrkte arbetssättet och beslöt att jobba vidare med detta som underlag i sitt fortsatta arbete.</p>
<p> </p>
<p><strong><em>Sanktions-Licensavgifter</em></strong></p>
<p>Förbundsstyrelsen har på uppdrag av förra årets årsmöte haft en enkät ute med förslag om förändrad balans mellan sanktions- och licensavgifterna. Svaren som inkommit har varit få, endast 13 stycken och dessutom spretat åt många olika håll. 40% anser att proposition skall läggas och 60% anser det inte. Styrelsen har tagit med sig materialet och svaren och arbetar nu vidare med att eventuellt ta fram ett reviderat förslag utifrån de synpunkter som inkommit på förslaget. Styrelsen har även bokat möte med motionären från fjolåret för att se om man kan hitta någon möjlig enighet till en eventuellt kommande motion eller proposition.</p>
<p> </p>
<p><strong><em>Ekonomi</em></strong></p>
<p>Känns fortsatt i balans och inga nya stora moln har ännu uppdagats i årets verksamhet gällande ekonomin. Prognosen visar fortsatt mot ett resultat i närheten av noll, dvs i paritet med liggande budget.</p>
<p> </p>
<p><strong><em>Donation</em></strong></p>
<p>Förbundsstyrelsen har sedan en tid känt till den generösa donation som gjort från Jan Åhrberg. Styrelsen är enormt tacksam för detta viktiga bidrag till utvecklingen av Svensk Badminton. Styrelsen har nu tillsett att det skapats placeringsreglemente för medlen och att tydliga direktiv gällande förvaltningen. Stipendier skall delas ut från fondens tillväxt årligen och styrelsen har beslutat att den tidigare badmintonfonden, där stipendium kunde sökas årligen skall slås ihop i den nya förvaltningen. Detta gör att medel finns sökbara från fonden redan från start.</p>
<p> </p>
<p>Medlen som kan sökas är för ledarutveckling i alla dess former och ansvarig för att bevilja eller avslå är P-G Fahlström som Jan Åhrberg personligen valt som ansvarig. Styrelsen är mycket glada för valet då PG:s kompetens kommer väl till pass i denna roll.</p>
<p> </p>
<p><strong><em>Swedish Masters</em></strong></p>
<p>Saavy AB, som arrangerat Swedish Masters under senaste tre åren gjorde återigen ett mycket fint jobb. Styrelsen var på plats under dagarna och upplevde ett arrangemang vi verkligen kan vara stolta över-dessutom med några riktigt fina svenska prestationer. Styrelsen riktar ett stort tack till Saavy för det fina arrangemanget.</p>
<p> </p>
<p>Saavy håller som bäst på att i dagarna förhandla med en del viktiga partners och om detta går i lås kommer man att nyttja sitt optionsår och även arrangera Swedish Masters 2017. Styrelsen avvaktar beslut från Saavy innan man definitivt kan meddela vad som händer med arrangemanget 2017.</p>
<p><strong><em> </em></strong></p>
<p><strong><em>Elitstöd</em></strong></p>
<p>FC Thomas Angarth har i samarbete med FK senior, Jonas Herrgårdh och TMU, Anne Forsell gjort ett bra jobb med ansökningar till det extra elitstöd som RF gått ut med under våren. Badmintonförbundet har för elitverksamheten tilldelats 600,000 kronor. Ansökningarna som beviljats går ungefär med lika stora delar till vidareutbildning av tränare med landslagspelare, till att få fler av våra duktiga U19 spelare att klara övergången från junior till senioråldern och för våra seniorlandslagsspelares träningsmiljö på Euro Center.</p>
<p><strong><em> </em></strong></p>
<p><strong><em>Kia Altemark</em></strong></p>
<p>Kia Altemark har sedan förra styrelsemötet avslutat sin långa tjänstgöring på badmintonförbundet. Kia har avböjt någon större avtackning men en mindre avtackning kommer att ske för Kia tillsammans med sina kollegor.</p>
<p> </p>
<p>Förbundsstyrelsen</p>
  
  <div class="text-gray-400"> Publicerad: 2016-04-15</div>
  

    </main>

</body>

</html>