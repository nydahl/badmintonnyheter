<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Sverige vill upprepa JVM-bragden</h1>
  <div class="mb-2 text-xl">Sveriges juniorlandslag reser under veckan till Kanada för spel i Junior-VM. Senast det begav sig lyckades Sverige nå en sensationell tiondeplats i lagspelet. En prestation som sportchef Jonas Herrgårdh och de åtta uttagna spelarna vill upprepa.
  </div>
    <p><em>Bild: Tilda Sjöö och Melker Z-Bexell under Junior-EM i Tallinn i september. Foto: Badminton Europe/Mark Phelan.</em></p>
<p>Det har varit en fartfylld höst för det svenska U19-landslaget. I september spelades Junior-EM i Tallinn och knappt två månader senare väntar nu Junior-VM i Kanada. Mästerskapet inleds med lagtävling 5-10 november och fortsätter med individuellt spel 12-18 november.</p>
<p>Truppen är till stora delar den samma som vid JEM och består av: Tilda Sjöö (Fyrisfjädern), Ashwathi Pillai (Täby), Malena Norrman (Malmö BK), Melker Z-Bexell (Fyrisfjädern), Joel Hansson (Västra Frölunda), Colin Hammarberg (Halmstad) och Johan Azelius (Borås). Den åttonde spelare som ansluter till JVM-truppen är Fyrisfjäderns Edith Urell. Edith är född 2003 och gör därmed sitt första år som U17-spelare.</p>
<p>- Edith har många är framför sig och är med för att få erfarenheter och lära inför kommande mästerskap. Hon är duktig i alla kategorier. Det är en tjej som vi tror starkt på och är glada att hon satsar på badminton, säger sportchef Jonas Herrgårdh som reser med laget till Toronto.</p>
<p>JEM innebar en andraplats i gruppspelet bakom Frankrike och därmed inget vidare avancemang i lagtävlingen. I den individuella tävlingen nådde damdubbelparet Tilda Sjöö/Ashwathi Pillai längst med en plats i kvartsfinal.</p>
<p>- Jag tycker att vi kan ta med oss flera bitar från EM. Många presterade bra även om vi inte riktigt nådde ända fram, säger Jonas Herrgårdh.</p>
<p>Under de två månader som gått sedan dess har de spelare som kunnat tränat så mycket som möjligt inom sina konstellationer. Att förbereda sig så mycket som möjligt inför en längre landslagssamling är viktigt menar Jonas Herrgårdh.</p>
<p>- I vanliga fall är spelarna bara borta några dagar på tävling, här handlar det om nästan två veckor. I lagtävlingen är det flera matcher per dag och det blir lite tid för återhämtning. Det gäller att ha en bra planering för hela tävlingen annars är man ganska trött när det individuella startar. Spelarna sätts under hård press både fysiskt och mentalt.</p>
<p>Konkurrensen från framförallt de asiatiska juniorena är stenhård. Tiondeplatsen från senaste JVM var Sveriges bästa någonsin och något som laget återigen strävar mot, men det blir tufft. I lagspelet deltar sammanlagt 41 lag uppdelade i sju grupper. Sverige har hamnat i samma grupp som Malaysia, Ukraina, Polen och värdlandet Kanada.</p>
<p><span>- Det är en tuff grupp med många bra lag, men förhoppningar finns att nå en andraplats och spela om platserna 9-16 i slutspelet. Kommer vi i närheten av förra årets tiondeplats har vi gjort det jättebra, säger Jonas Herrgårdh och fortsätter:</span></p>
<p>- Målet för den individuella tävlingen är att försöka att få fram spelare bland de 16 bästa. Men vi har förmodligen inga seedningar, det blir därför svårt och mycket avgörs av lottningen.</p>
<p>Så här ställer svenskarna upp:</p>
<p>Herrsingel: Colin Hammarberg, Johan Azelius, Joel Hansson</p>
<p>Damsingel: Ashwathi Pillai, Edith Urell, Malena Norrman</p>
<p>Herrdubbel: Joel Hansson / Melker Z-Bexell</p>
<p>Damdubbel: Tilda Sjöö / Edith Urell, Malena Norrman / Ashwathi Pillai</p>
<p>Mixed: Tilda Sjöö / Melker Z-Bexell, Malena Norrman / Johan Azelius</p>
<hr />
<p><a href="https://bwf.tournamentsoftware.com/sport/matches.aspx?id=8A178E71-73D8-4FE3-B134-B358B70B75BD" target="_blank">Resultaten i lagtävlingen följer du här</a></p>
<p><a href="https://bwf.tournamentsoftware.com/sport/matches.aspx?id=F6B352FE-DD7C-4F36-9F85-690ECB3C7D5A" target="_blank">Resultaten i den individuella tävlingen följer du här</a></p>
  
  <div class="text-gray-400"> Publicerad: 2018-11-01</div>
  

    </main>

</body>

</html>