<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Träning för gymnasieungdomar kan återupptas</h1>
  <div class="mb-2 text-xl">Regeringen gav i torsdags (4/2) beskedet att idrottsträningar i kommunala hallar tillåts även för ungdomar födda 2002 och senare. Sedan tidigare har yngre barn omfattats av undantaget som nu utökas att gälla även för gymnasieungdomar.
  </div>
    <p>Regeringen meddelade att rekommendationerna om stängda kommunala inomhusanläggningar förlängs till den 21 februari – men med undantag för barn och ungdomar<strong> födda 2002 och senare</strong>. För den åldersgruppen kan träningen börja igen även inomhus. Det tidigare undantaget gällde endast yngre barn och ungdomar, men i och med det nya beslutet inkluderas även ungdomar i gymnasieålder. Beslutet om vilka lokaler och anläggningar som ska hålla öppet ligger hos kommunerna. <a href="https://www.rf.se/coronavirusetochidrottsrorelsen/vanligafragoromcoronavirusochidrott/regeringenrekommenderarattalloffentligverksamhetsomintearnodvandigstangstill24januari.vadinnebardetforidrotten" title="Sida RF FAQ">Mer info i RF:s faq</a>.</p>
<p>Regeringen och Folkhälsomyndigheten poängterade vikten av idrott och rörelse för barn och ungdomar även under pågående pandemi, men de understryker även att läget i samhället är allvarligt. Därför ska pandemilagen och Folkhälsomyndighetens rekommendationer för träning och idrott följas.</p>
<p>– Vi har haft bra och givande diskussioner från den samlade idrottsrörelsen med regeringen och Folkhälsomyndigheten. Det är ett glädjande besked som visar hur viktig idrotten är för fysisk aktivitet, gemenskap och för att må bra. Vi har varit mycket oroliga över ungdomsgruppen och känner stor glädje över detta beslut, säger Björn Eriksson, ordförande Riksidrottsförbundet.</p>
<p>Personer födda 2004 och tidigare ska fortsatt undvika att träna i större grupper och om möjligt träna utomhus. För idrottsföreningar, idrottsledare och varje enskild aktiv gäller som tidigare att följa pandemilagen samt Folkhälsomyndighetens föreskrifter och nationella allmänna råd.</p>
<p>I nuläget har förbund och föreningar att ta hänsyn till framför allt tre olika begränsningar med anledning av corona:</p>
<ul>
<li><a href="https://www.rf.se/coronavirusetochidrottsrorelsen/vanligafragoromcoronavirusochidrott/regeringenrekommenderarattalloffentligverksamhetsomintearnodvandigstangstill24januari.vadinnebardetforidrotten" title="Sida RF FAQ">Regeringens rekommendation att stänga offentlig verksamhet som inte är nödvändig</a></li>
<li><a href="https://www.rf.se/coronavirusetochidrottsrorelsen/vanligafragoromcoronavirusochidrott/dennyapandemilagengallerfran10januari2021.vadinnebardenforidrotten" title="Sida RF FAQ">Pandemilagen</a></li>
<li><a href="https://www.rf.se/coronavirusetochidrottsrorelsen/vanligafragoromcoronavirusochidrott/folkhalsomyndighetenharbeslutatomnyanationellaallmannarad.vadinnebardeforidrotten" title="Sida RF FAQ">Folkhälsomyndighetens allmänna råd</a></li>
</ul>
<p>På sidan <a href="http://iof1.idrottonline.se/IdrottOnlineForbund/Badminton/svenskabadmintonforbundet/Coronainfo/">Corona Info</a> hittar du all information om coronaläget kopplad till Badminton Swedens verksamheter.</p>
  
  <div class="text-gray-400"> Publicerad: 2021-02-05</div>
  

    </main>

</body>

</html>