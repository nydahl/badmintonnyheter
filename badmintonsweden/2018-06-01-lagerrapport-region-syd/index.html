<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Lägerrapport region syd</h1>
  <div class="mb-2 text-xl">Under helgen hölls regionsläger för U11-U13-spelare i region syd. Läs den utförliga rapporten från lägrets huvudtränare Jesper de Waal.
  </div>
    <p>Lördagen den 26 och söndagen den 27 maj arrangerades läger för region syds U11- och U13-spelare i Malmö Badmintoncenter. Lägret, som lockade 16 spelare från totalt fem klubbar i Skåne och Småland, startade klockan 12 på lördagen och slutade vid 15-tiden på söndagseftermiddagen. Totalt tio timmar av träning bedrevs under de två dagarna och det var ett gäng rejält utmattade barn som lämnade hallen på söndagseftermiddagen.</p>
<p>Lördagen inleddes med lunch innan första träningspasset drog igång. På programmet stod det teknik i bakplan där vi först gick igenom några grundläggande tekniska principer innan fokus blev mer på specifika slag. Till stor hjälp var även att två ledare från Lugi, som var där för att lära sig och få inspiration, ställde upp och matade bollar, något som höjde kvaliteten på träningen.</p>
<p>Nästa pass innehöll fotarbete och fysisk träning, en träning som skapade mycket goda diskussioner mellan tränarna. Vi var överens om att många tränare lägger för stor vikt vid detaljer i fotarbetet istället för att lägga energi på ett fåtal viktiga fokuspunkter och att spelarna själva lär sig hur de tar sig från mitten ut i hörnet så snabbt som möjligt för att sedan vara i balans efter slaget.</p>
<p>Efter middag och en lite längre paus var det dags för dagens sista pass där fokus låg på nätspel. Den här träningen märktes det tydligt vilka av spelarna som var vana vid en större mängd och den här typen av träning. Många började tappa fokus och kvaliteten på passet var inte riktigt lika hög som tidigare under dagen, förståeligt efter en lång dag av träning. Personligen tycker jag att nätspelet är något som ska ha stort fokus i träningen i de tidiga åren och är något som klubbarna bör arbeta hårt med. Som senior är det slag från denna del av banan som oftast avgör matcher och om dessa färdigheter finns redan när spelarna är U13 finns stora förutsättningar för att kunna utvecklas till duktiga spelare när de är seniorer.<br /> Efter ett litet kvällsfika och titt på Champions League-finalen samt Thomas/Uber Cup var det sedan läggdags!</p>
<p>Under hela lördagen hade jag förmånen att få hjälp av Maria Jönsson och Simon Olsson, båda två mycket duktiga och till stor hjälp under dagen. Återigen ett stort tack till båda två för hjälpen!</p>
<p>Söndagen startade med väckning 07:30 och en liten morgonjogg samt frukost innan första passet startade. Till söndagen var dubbelspecialisten Nils Ihse inhämtad som tränare samt Alexander Rydström som också hjälpte till under dagen. Första passet höll Nils i och bestod av dubbelteknik, ett svårt område för många då dubbelträning inte bedrivs i en lika stor utsträckning i klubbarna som singel. <br /> Efter en längre paus var det dags för teori där vi främst pratade om skadeförebyggande träning samt motivation.</p>
<p>Därefter genomfördes lägrets sista pass, matchspel med fokus på taktik i både dubbel och singel. Här pratade vi om en mycket viktig sak, på träningar är inte det viktiga att vinna när man spelar match, det viktiga är att utvecklas. Ett vanligt misstag vid matchspel på träning är att det är poängen som hamnar i fokus. Därför var vi noga med att låta samtliga spelare välja ett eget taktiskt eller tekniskt fokus att försöka hålla sig till i sina matcher. Detta var helt klart ett lyckat koncept då vi fick spelarna att tänka efter själva, en viktig egenskap för att kunna utvecklas som badmintonspelare.</p>
<p>I det stora hela tycker jag att spelarna gjorde mycket bra ifrån sig under helgen. De flesta kommer från en betydligt mindre träningsdos och det är därför naturligt att det blir några skavanker under lägrets gång men allt som allt klarar de av den här mängden träning på ett bra sätt. Det som jag är mer fundersam över är om man arbetar på rätt sätt i klubbarna. En majoritet av spelarna använder en felaktig teknik i många slag och ju äldre de blir desto svårare blir inlärningen av nya tekniker. Det är därför otroligt viktigt med hög kompetens hos tränarna som jobbar med de yngsta spelarna och jag tycker att regionslägren är en perfekt plattform för att se till att vi har detta samt en enhetlig plan för vad som lärs ut. Därför är jag också lite besviken över att det enbart kom spelare från fem olika klubbar och att det endast var tre ledare från två olika klubbar som var på plats för att hämta inspiration under lägret. Här ser jag gärna en förbättring till kommande lägertillfällen. Det är viktigt att så många som möjligt tar tillfället i akt, för det är dessa helger som utvecklar svensk badminton!</p>
<p>Totalt sett var helgen ändå mycket lyckad och spelarna verkar ha tyckt det samma. Jag är övertygad om att regionslägren är ett bra projekt och rätt väg att gå mot ett mer samarbetande och bättre badmintonsverige. </p>
<p>Jesper de Waal, huvudtränare regionsläger syd</p>
  
  <div class="text-gray-400"> Publicerad: 2018-06-01</div>
  

    </main>

</body>

</html>