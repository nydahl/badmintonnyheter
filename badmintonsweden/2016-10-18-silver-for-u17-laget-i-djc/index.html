<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Silver för U17-laget i DJC</h1>
  <div class="mb-2 text-xl">De svenska U13- och U15-lagen avslutade med var sin seger i sina respektive matcher om 7:e plats i Danish Junior Cup. Men U17-laget föll i sin final.
  </div>
    <p>U13-laget vinner sin sista lagmatch mot danska Fyn med 5-4. Sverige avgör redan efter mixeden, singlarna och första damdubbeln när vi tar ledningen med ointagliga 5-1. Sverige slutar på en 7:e plats av 10 lag som får ses som godkänt. Vi ligger efter danskarna, tyskarna, engelsmännen och fransmännen gällande främst racketteknik, slagvariation och de flesta vitala kvalitéerna i dubbelkategorierna samt positionsspelet. Här behöver vi jobba på hemmaplan med kommande generationer för att komma ifatt. <em>/FKU13 Thomas Csiffary</em></p>
<p>U15-lagets sista lagmatch mot Nederländerna blev liksom i gruppen storseger för Sverige, denna gång med 6-3. Laget har högre kapacitet än att sluta 7:a i tävlingen, men med lottningen blev det som det blev. Vi är betydligt jämnare med England som körde över Belgien i match om 5:e plats med 8-1. Inte heller är Själland omöjliga som tappade bronsmatchen mot Tyskland med 7-2. Ett mycket revanschsuget lag lämnar Danmark och blickar framåt mot 8-nations om två veckor! <em>/FKU15 Boxiao Pan</em></p>
<p>U17-laget som redan är historiska av att ha tagit sig till final var inför dagens final taggade. Väl inne på plan var spelet mer trevande och vi fick en dålig start i alla de inledande matcherna. Mixeden ryckte upp sig riktigt bra och tog andra set. I tredje var spelet väldigt bra men danskarna var starkare på slutet. Förlust med 17-21 i tredje set.</p>
<p>Även DS1 med Ashwathi fick en dålig start. Spelet blev bättre under matchens gång, men slagen satt inte där de skulle idag. Förlust i två raka.</p>
<p>I damsingel 2 lyckades Olivia knipa första set efter förlängning, men sen satte danskan upp ett mer offensivt spel och vann enkelt andra set. I tredje hittade Olivia en bra rytm, men i slutändan räckte det inte hela vägen. 18-21 i tredje set.</p>
<p>Efter spelet mot Själland hoppades vi nu på en nytändning i och med Oskars match. Laget var uppenbart påverkat av den dåliga starten. Men även Oskar fick en tuff start och förlorar med 21-8 i första set. I andra blev det mycket bättre, men det räckte inte till. Mardrömsstart med 0-4 underläge.</p>
<p>Då gick Johan in på planen och körde över sin dansk i andrasingeln. Stundtals lite trevande spel i första set, men det var aldrig någon tvekan om vem som styrde matchen. 1-4.</p>
<p>I damdubbel 1 gick Ellen och Tilda in och dominerade. Danskarna stretade emot och fick med sig första set med 22-24. Sen kom Ellen och Tilda in på nät bättre och bättre, och tog andra med 21-19. I tredje var danskarna aldrig riktigt med i matchen, 21-13 och reducerat till 2-4. </p>
<p>Inför de avslutande dubblarna var vi favorit i den ena, men i kraftigt underläge i de andra två. Olivia och Isabelle gjorde en väldigt stark insats i DD2 där duellerna var betydligt jämnare än siffrorna till slut visade, speciellt i andra set. </p>
<p>Johan och Melker hängde inte riktigt med i det flacka spelet i HD1, och Colin/Oskar fick inte mycket att stämma i HD2. Hoppet fanns vid liv en stund under DD2, men till slut skrevs finalsiffrorna till 2-7.</p>
<p>Till nästa gång hoppas vi att spelarna står upp och fightas från start och inte släpper första set för enkelt. Och kanske hade det gått annorlunda om vi fått den första vinsten lite tidigare än vid 4-0?</p>
<p><em>/FTU Björn Lindelöf</em></p>
  
  <div class="text-gray-400"> Publicerad: 2016-10-18</div>
  

    </main>

</body>

</html>