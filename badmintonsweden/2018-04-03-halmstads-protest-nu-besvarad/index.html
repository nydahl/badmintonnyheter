<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Halmstads protest nu besvarad</h1>
  <div class="mb-2 text-xl">Efter semifinalmötet mellan Halmstad och Fyrisfjädern lämnade Halmstad Badminton in en protest till Svenska Badmintonförbundet.
  </div>
    <p>Halmstad Badminton och Fyrisfjädern möttes i SM-semifinal som avgjordes över två matcher, 21 och 23 mars. Den första matchen spelades i Halmstad och slutade 3-3. Returmötet spelades fredag 23 mars i Uppsala och slutade 5-1 till Fyrisfjädern.</p>
<p>Efter semifinalmötet lämnade Halmstad Badminton in en protest till Svenska Badmintonförbundet som inkom lördag 24 mars. I protesten som gällde båda matcherna menade Halmstad att Fyrisfjädern genom sin laguttagning agerat felaktigt. Halmstad hävdade att Fyrisfjädern genom detta brutit mot reglerna och på så vis skaffat sig fördel.</p>
<p>Halmstad Badminton yrkade i sin protest på att Fyrisfjädern skulle diskvalificeras från vidare spel i SBL säsongen 2017/2018 alternativt att en eller två av semifinalmatcherna skulle spelas om.</p>
<p>Protesten har nu att behandlats av styrgruppen i Tävling/Serie.</p>
<p>Utifrån de referee-rapporter som lämnats efter de två lagmatcherna anser styrgruppen att de tekniska funktionärerna har agerat i enlighet med gällande tävlingsbestämmelser.</p>
<p>Styrgruppen anser däremot, grundat på tillgängliga underlag, att Fyrisfjädern lämnat en felaktig laguppställning i delmatch 2 då den saknade förankring i herrsingelrankingen för dagen. Därmed har Fyrisfjädern brutit mot SBF:s och RF:s uppförandekoder.</p>
<p>Mot denna bakgrund beslutar styrgruppen att tilldöma Halmstad segern i herrsingel 1 och herrsingel 2, samt därefter fastställa slutresultatet till 4-2 för Fyrisfjädern i lagmatchen den 23 mars.</p>
<p>Det innebär sammanfattningsvis att semifinalmatch 1 slutade 3-3 och att semifinalmatch 2 slutade 4-2 till Fyrisfjädern. Därmed kvarstår Fyrisfjädern som segrare över två matcher och är det lag som är klara för SM-final 21 april.</p>
<p>Frågor i ärendet hänvisas till förbundschef <a href="mailto:tomas.sando.brandt@badminton.nu">Tomas Sandö Brandt</a>.</p>
  
  <div class="text-gray-400"> Publicerad: 2018-04-03</div>
  

    </main>

</body>

</html>