<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Styrelsen informerar</h1>
  <div class="mb-2 text-xl">2016-11-15
  </div>
    <p><b>Styrelsen informerar</b></p>
<p>Den nya styrelsen har haft sitt första ordinarie sammanträde. Det ägde rum i Malmö den 23 oktober.</p>
<p>Stor del av styrelsemötet handlade om att sätta in alla nyvalda ledamöter i alla olika delar av förbundets verksamhet och ekonomi. Det pratades om bl.a. organisation, budget, ekonomi, ansvarsområden och verksamhetsplaner.</p>
<p>Efter detta hanterades några väsentliga frågor.</p>
<p><em>Årsmötet och Verksamhetskonferensen.</em></p>
<p>Intryck från Arlanda diskuterades och de uppdrag som styrelsen fick från konferens och årsmöte fördelades ut. Ett stort beslut som årsmötet fattade om VoEB diskuterades ingående. Det sades att ordförande skall kontakta bland annat motionären för att fördjupa sig i frågorna. Dessutom konstaterades att motionen har stor inverkan på andra delar i organisationen och att motionen i sig inte kan hanteras utan att parallellt titta på övrig organisation inom förbundet. Ett antal alternativa organisationsformer presenterades och diskuterades. Ordförande kommer fortsatt ha en mindre arbetsgrupp att bolla frågan vidare med och förhoppningen är att till kommande styrelsemöte i november ha en tydligare bild klar att presentera för styrelsen. Arbetet kommer inte att göras snabbt utan en grundlig analys och genomgång är nödvändig.</p>
<p>Styrelsen konstaterade att antalet tillfrågade personer att ingå i den framtida organisationen var relativt få och att gruppen av tillfrågade dessutom var relativt homogen. Både köns– och åldersfördelning i den framtida grupperingen är extremt viktig. Har ni fler intressanta namn att skicka in så är vi fortsatt intresserade då VoEB:s kommande ansvar är väldigt brett.</p>
<p>Propositionen om sponsorpolicy som återremitterades av förbundsmötet har omhändertagits av Hans Brehnfors och Patrik Claesson. De kommer att gräva djupare i frågan och ta fram ett förslag till ny proposition till kommande årsmöte.</p>
<p><em>Swedish Masters</em></p>
<p>Förbundet har fått ett tråkigt avhopp gällande arrangemanget av Swedish Masters och förbundschefen har under de senaste veckorna arbetat hårt med att hitta ny arrangör.</p>
<p>Efter mötet har ordföranden och några ytterligare från förbundsledningen och styrelsen gjort ett stort jobb med att undersöka intresset i resten av landet. Efter detta har nu Lund klivit fram som en het kandidat och möjligheten finns att vi genom deras intresse får möjlighet att även kommande år ha en internationell tävling i Sverige. Vi håller alla tummar för att de sista delarna faller på plats och Lund kan arrangera tävlingen.</p>
<p><em>Nordisk Kongress</em></p>
<p>Ordförande och förbundschef har deltagit i Nordisk Kongress i samband med Denmark Open. Där har bla diskuterades bl.a. hur norden samlat bör agera för att få in fler personer i de internationella organisationerna.</p>
<p><em>Utbildning</em></p>
<p>I verksamhetsrapporteringen till styrelsen noterades att utbildningsgruppens utveckling under de senaste månaderna varit mycket positiv och att utbildningshelgen på Bosön fått mycket fin feedback från deltagarna. Vi hoppas nu att det nya utbildningsprogrammet kan få bra spridning ut i landet.</p>
<p><em>Kommunikation</em></p>
<p>Vi har ökat intresset succesivt för våra egna kanaler efter ett strategiskt arbete under de senaste två åren. Antal besökare på hemsidan m.m. har fyrdubblats sedan starten av projektet och nu vill vi ta ytterligare steg i utvecklingen av vår kommunikation. Styrelsen diskuterade bra och konstruktiva förslag på hur vi skall kunna utveckla kommunikationen ytterligare för att nå fler och för att få bättre samstämmighet mellan föreningar, distrikt och förbund i framtiden.</p>
<p><em>Veteraner</em></p>
<p>Styrelsen gladdes storligen över de fina resultat våra veteraner visade upp på senaste veteran-EM och beslöt att samtliga medaljörer i detta EM och framtida VM och EM skall uppskattas genom att förbundet står för anmälningsavgiften för tävlingen.</p>
  
  <div class="text-gray-400"> Publicerad: 2016-11-15</div>
  

    </main>

</body>

</html>