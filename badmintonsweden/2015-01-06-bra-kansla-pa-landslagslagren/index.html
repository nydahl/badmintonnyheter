<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Bra känsla på landslagslägren</h1>
  <div class="mb-2 text-xl">Landslagslägren i Uppsala för seniorlandslaget och U17-U19 landslagen under perioden 2-6 januari gav en bra känsla för framtiden. Många bra prestationer från spelarna och bra möjligheter till bra träning i en positiv miljö.
  </div>
    <p>De olika landslagen tränade i egna grupper med många träningar baserade på olika träningsmål. Stor prioritet sattes till att spelarna skulle träna så mycket som möjligt i sin kategori och med partners i dubbel/mixed, samt att ha bra kvalité och förståelse för övningar och utvecklingsmål.</p>
<p>Tränarna på centret i Uppsala Anders Kristiansen och Andi Tandaputra hade även möjligheten att samarbeta med FK U19 (Peter Kapetz, Christer Andersson) och FK U17 (Kenneth Forsberg och assist. Fredrik du Hane) på en del pass med juniorerna.</p>
<p>Under måndagen samlades alla 52 spelare, för en gemensam träning med gruppindelning singel eller dubbel/mixed och med en tävling (3 mot 3) som avslutning.</p>
<p>Jag ser mycket positivt på att läger för U17-U19 och även ibland seniorerna kan placeras på samma ort. Nu kunde även många av spelarna få en känsla av hur träningsmiljön och verksamheten bedrivs på det nationella centret i Uppsala.</p>
<p>Jag fick personligen en bra känsla efter lägret och tycker att vi har många duktiga spelare som vi måste hjälpa för att kunna utvecklas till en hög internationell nivå, men det är viktigt att veta, att det är ett tufft arbete för alla inblandade parter.</p>
<p>Ett stort tack till medarrangören Fyrisfjädern/Uppsala som hjälpt till med hall, boende, transporter mat m.m.</p>
  
  <div class="text-gray-400"> Publicerad: 2015-01-06</div>
  

    </main>

</body>

</html>