<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Utbildning har lyft intresset för badminton på Tjörn</h1>
  <div class="mb-2 text-xl">I helgen anordnades tränarutbildningen Badminton ABC på Tjörn. Under de senaste åren har Tjörns BMK haft ett flertal utbildningstillfällen – något som verkligen har varit ett lyft för engagemanget i klubben.
  </div>
    <p><em>Bild: Deltagarna under helgens Badminton ABC på Tjörn.</em></p>
<p>Lördagen 18 mars samlades 13 deltagare från Tjörn och Stenungsund för att delta i Badminton ABC som är en förberedande tränarutbildning som bland annat riktar sig till föräldrar som vill få mer inblick i sporten och juniorer som vill bli tränare.</p>
<p>Lars ”Lalle” Sologub från Göteborgs Badmintonförbund höll i kursen som fått stor uppskattning.</p>
<p>− Det här är en kurs som verkligen går hem hos folk. De som är med får en förståelse för grunderna i badminton, hur vi tränar och varför vi gör det. Framförallt är det bra för föräldrar som efter kursen ska kunna hjälpa till vid träningar istället för att sitta på läktaren, säger han.</p>
<p>Gittan Petersson på Tjörns Badmintonklubb som arrangerade kursdagen är också hon väldigt nöjd med utbildningsdagen. Klubben drog igång med tränarutbildningar för snart två år sedan och det här var fjärde gången den här typen av kurs hölls, men första gången som ABC-kurs.</p>
<p>− Helgen var jättebra! Vi har haft flera kurstillfällen de senaste två åren och det har verkligen gett ett lyft för klubben. De som deltagit har framförallt varit föräldrar som inte vetat så mycket om badminton tidigare. Tanken har varit att de med sina nya kunskaper ska våga gå in på banan och stötta och hjälpa till, och precis så har det blivit, säger Gittan Petersson.</p>
<p>Idag har Tjörns samtliga tränare en bakgrund i utbildningssatsningen, något som gjort att det nu finns ett mycket större intresse och engagemang kring klubben än för bara några år sedan.</p>
<p>− Hela det nya utbildningspaketet som förbundet lanserat är fantastiskt. Coach Level-utbildningarna är på akademisk nivå och ett stort steg för nybörjare. Därför är Badminton ABC toppen för de som tidigare inte har så stora kunskaper om badminton. Det är jättepositivt att dessa utbildningar anordnas, inte minst i mindre städer och på landsbygden, säger Lars Sologub.</p>
<p><a href="http://www.badminton.nu/Utbildning/tranarutbildningsstegen/BadmintonABC/">Läs mer om Badminton ABC här.</a></p>
<p>Om du är intresserad av att delta i eller arrangera ABC eller annan tränarutbildning i din förening eller distrikt, kontakta Utbildningsansvarig <a href="mailto:asa.strindlund@badminton.nu">Åsa Strindlund</a> eller förbundets Föreningsutvecklare <a href="mailto:claes.johansson@badminton.nu">Claes Johansson</a>.</p>
  
  <div class="text-gray-400"> Publicerad: 2017-03-22</div>
  

    </main>

</body>

</html>