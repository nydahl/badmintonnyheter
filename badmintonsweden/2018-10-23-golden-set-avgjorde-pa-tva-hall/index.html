<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Golden set avgjorde på två håll</h1>
  <div class="mb-2 text-xl">Det blev en dramatisk kväll i både öst och väst. Men till slut var det hemmalagen som stod som segrare. Efter Golden set vann Fyrisfjädern mot Täby i Uppsala och Trollhättan besegrade Umeå.
  </div>
    <p><em>Bild: Julie Dawall Jacobsen blev matchhjälte efter att ha vunnit mot Ashwathi Pillai i Golden set.</em></p>
<p>Det var bara ett halvår sedan SM-finalen mellan Fyrisfjädern och Täby. Men när lagen möttes i Badmintonligans igen var det inte mycket som var sig likt. I fem av sex kategorier var uppställningarna andra än i finalen. Det enda mötet som var exakt detsamma var herrsingel 1 där Hermansah och Victor Svendsen möttes, ett möte som kom att bli dramatiskt.</p>
<p>Matchen inleddes dock med herrdubbel och damdubbel. I herrdubbeln överraskade Täbys Larry Li och debutanten Emil Johansson genom att ta ledningen med 2-1 i set mot Fyrisfjäderns Richard Eidestedt/Victor Svendsen. Täbyparet tvingade fram ett femte avgörande set, men väl där var hemmaparet för starka.</p>
<p>I damdubbeln blev det en hård kamp mellan Fyrisfjäderns nykomponerade par Julie Dawall Jacobsen/Amanda Högström och Täbys Ashwathi Pillai/Clara Nistad som inlett säsongen starkt som par. Efter tre inledande jämna set ledde Fyrisfjädern med 2-1. I fjärde set blev sifferdifferensen något större när Jacobsen/Högström kunde avgöra.</p>
<p>I herrsingel 2 bjöds publiken även på en intressant match mellan Fyrisfjäderns Melker Z Bexell och Täbys Richard Kuhl. Det efter att Wigardt i Täby och Tsai i Fyrisfjädern både fått lämna återbud med sjukdomar. I det mötet kom Täbys första delseger genom 3-1 till Kuhl.</p>
<p>Därefter var det dags för finalreprisen mellan Hermansah och Svendsen. Inledningsvis såg det ut som att Svendsen gjort läxan sedan finalförlusten och han tog ledningen med 2-0 i set. Men Hermansah spelade upp sig och tog sig in i matchen och lyckades med kvalitet och vilja jobba sig upp till 2-2. Även tredje set blev jämnt. I slutskedet hade Hermansah ledningen, men då avgörandet föll var det Svendsen som höll nerverna i styr. Med 11-10 i det femte setet fick dansken revansch för finalförlusten.</p>
<p>− Det var en intensiv match, som det alltid blir när jag och Hermansah möts. Jag öppnade starkt, men sen kom han in i matchen och växte med självförtroendet, säger Svendsen.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/badmintonligan/victor-svendsen-och-hermansah-liten-vers.jpg?w=600&h=400" height="400" width="600" /></p>
<p>Med Svendsens vinst satte Fyrisfjädern även press på Täby genom 3-1 i lagmatchen. Men Täby skulle hämta sig.</p>
<p>Ashwathi Pillai, som knappt hunnit hänga av sig guldmedaljen från ungdoms-OS hemma i Täby, stod sen för en riktigt stark insats mot Julie Dawall Jacobsen i damsingel. Pillai körde över Jacobsen i tre raka set och reducerade lagmatchen till 2-3.</p>
<p>− Jag var inspirerad av OS och det var väldigt skönt att vinna i tre set, kommenterade Täbys OS-hjälte.</p>
<p>Mixed följde och där klev en minst sagt uppvärmd Hermansah in med Clara Nistad mot Fyrisfjäderns Richard Eidestedt/Tilda Sjöö. Hermansah/Nistad stod för mest kraft i spelet och kunde relativt enkelt vinna med 3-0 i set. Därmed var ställningen 3-3 i matchen och Golden set var ett faktum.</p>
<p>Damsingel var kategorin som skulle avgöra tillställningen och återigen klev Pillai och Jacobsen upp på banan. Den här gången var en helt annan Jacobsen med fokuset inställt på seger. Danskan styrde och ställde över Pillai som hade det tufft. Det blev till slut 11-3 för Jacobsen och lagsegern till Fyrisfjädern.</p>
<p>− Så som matchen utformade sig tycker jag att det var ett onödigt poängtapp av oss. Så jag är inte helt nöjd trots seger. Men det är sådant som händer vissa dagar, säger lagledare Henri Hurskainen.</p>
<p><b>Var ni överraskade över Ashwathi Pillais seger i damsingeln?</b></p>
<p>− Det kan jag säga att vi var. Det var en av de matcher där jag känner att det var onödigt att förlora. Men sen var det starkt av Julie att gå in och visa vem som bestämmer i Golden set.</p>
<p><b>Ville ni få fram damsingel i Golden set?</b></p>
<p>− Vi var säkra på att de ville plocka bort herrdubbel och damdubbel. Och Victor kände att herrsingel mot Hermansah kunde gå hur som helst. Då stod valet mellan mixed och damsingel och då kände vi att damsingel var rätt val för oss.</p>
<p>Med segern tar Fyrisfjädern klivet upp på andra plats i tabellen med fem poäng på två matcher.</p>
<p><a href="https://www.scoreboardlive.se/tournament/show/583" target="_blank">Fyrisfjädern-Täby 4-3 (matchresultaten hittar du här)</a></p>
<p>Se matchen i repris på följande länkar: <a href="https://solidsport.com/badmintonswe/watch/fyrisfjadern-taby-bana-1" target="_blank">bana 1</a> - <a href="https://solidsport.com/badmintonswe/watch/fyrisfjadern-taby-bana-2" target="_blank">bana 2</a></p>
<p>Även i mötet Trollhättan-Umeå fick Golden set avgöra till hemmalagets fördel. Trollhättan var starkast på herrsidan och i mixed. Mikael Westerbäck var den som till slut blev matchvinnare då han besegrade Gabriel Ulldahl för andra gången på samma kväll. Golden set-siffrorna blev 11-4 till Westerbäck som imponerade.</p>
<p>I Umeå var det Albin Hjelm som kan titulera sig poängräddare. I herrsingel 2 fixade han genom 11-10 i femte avgörande mot Ludvig Petre Olsson fram ett Golden set. Även Michelle Sködstrup fortsätter att imponera, än så länge på säsongen är hon obesegrad i damsingel.</p>
<p>Med resultatet 4-3 tog Trollhättan extrapoängen samtidigt som gästande Umeå tog sin andra enpoängare för säsongen.</p>
<p><a href="https://www.scoreboardlive.se/tournament/show/582" target="_blank">Trollhättan-Umeå 4-3 (matchresultaten hittar du här)</a></p>
<p>Se matchen i repris på följande länkar: <a href="https://solidsport.com/badmintonswe/watch/trollhattan-umea-bana-1" target="_blank">bana 1</a> - <a href="https://solidsport.com/badmintonswe/watch/trollhattan-umea-bana-2" target="_blank">bana 2</a></p>
<p>-----------------------------------------------------------------------------</p>
<p>Läs allt om Badmintonligan på <a href="http://www.badmintonligan.se" target="_blank">www.badmintonligan.se</a></p>
  
  <div class="text-gray-400"> Publicerad: 2018-10-23</div>
  

    </main>

</body>

</html>