<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Umeå SGP rivstartar den svenska säsongen</h1>
  <div class="mb-2 text-xl">Säsongens första SGP-tävling spelas under helgen i Umeå. Till start kommer en rad svenska toppspelare för att spela om stora prissummor. Tävlingen kan alla ta del av då den livestreamas genom Svenska Badmintonförbundets kanal hos Solidsport.
  </div>
    <p>SGP-tävling innebär som vanligt ett starkt startfält och till Umeå SGP 2018 kommer en rad svenska stjärnor. I både damsingel och herrsingel blir det hård konkurrens om segern. Den som inte kan vara på plats för att följa tävlingen kan följa den via livestreaming <a href="https://solidsport.com/badmintonswe/category/sgp" target="_blank">genom att klicka här</a>. (se även länkar i slutet av artikeln).</p>
<p>På herrsidan toppas seedningen av Felix Burestedt (Halmstad) och som nummer två finns Andy Tsai (Fyrisfjädern) som vann Askim SGP i april. Bakom de högst seedade finns Täbyspelarna Richard Kuhl och Viktor Aglinder. Ser man bortom seedningen finns dessutom en gäng spelare till som definitivt kan utmana om titeln. Svenska mästaren i herrsingel från i våras, Gabriel Ulldahl (Umeå), finns där och hans finalmotståndare Mathias Wigardt (Täby) likaså. Även Henri Hurskainen (Fyrisfjädern) som tävlat sig i form sedan comebacken i somras kommer till spel.</p>
<p>Också på damsidan finns en rad duktiga spelare som slåss om segern. Störst favorit är IFK Umeås danska nyförvärv Michelle Sködstrup som är förstaseedad. Bakom henne finns Cecilia Wang (Fyrisfjädern) seedad som nummer två. Även Täbys Rebecca Kuhl hade en andraseedning i tävlingen men har tvingats lämna återbud. Som utmanar finns även en rad spelare som kan överraska, bland andra Emma Sundling (Bergsåker), Miranda Johansson (Täby) och Edith Urell (Fyrisfjädern) för att nämna några.</p>
<p>I damdubbel har förra årets vinnare Klara Johansson/Moa Sjöö (Umeå/Fyrisfjädern) chansen att ta en ny seger. Och i herrdubbel kan det bli en intern kamp mellan två Täbypar. Gustav Strömvall/Mathias Wigardt och Emil Johansson/Larry Li är seedade som nummer ett respektive två inför tävlingen.</p>
<p>Mixeddubbeln kan även det bli en spännande historia. Där är Madeleine Persson/Martin Forssberg (Lugi/Skogås) seedade som nummer ett och därefter följer Örebroparet Lydia Demetriades/Jacob Burestedt.</p>
<p>Spelet inleds med cupspelet på lördagen kl. 9-14, därefter följer kvartsfinalerna från kl. 16. På söndagen spelas semifinalerna kl. 9-12. Finalerna drar från igång kl. 13.</p>
<p>Mer information läser du på <a href="https://www.facebook.com/ifkumeabadminton/" target="_blank">IFK Umeås Facebook</a>.</p>
<p><a href="http://badmintonsweden.tournamentsoftware.com/sport/matches.aspx?id=D86803F0-0080-436D-9F6F-D368AF35F9CA" target="_blank">Här hittar du spelschema och följer resultaten från Umeå SGP</a></p>
<p><strong>Livestream från lördagen:</strong></p>
<p><iframe frameborder="0" allowfullscreen="" height="160" src="https://solidsport.com/badmintonswe/widgets/thumbnail/hvhtrrf7" width="340"></iframe></p>
<p><strong>Livestream från söndagen med kommentator:</strong></p>
<p><iframe frameborder="0" allowfullscreen="" height="160" src="https://solidsport.com/badmintonswe/widgets/thumbnail/szbrcg3c" width="340"></iframe></p>
  
  <div class="text-gray-400"> Publicerad: 2018-09-07</div>
  

    </main>

</body>

</html>