<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Bättre prestation än resultat</h1>
  <div class="mb-2 text-xl">Sverige vann sin sista match i lagtävlingen i Junior-VM i ryska Kazan. 3-0 mot Litauen betydde en 27:e plats. – Prestationen är bättre än resultatet, säger sportchefen Jonas Herrgårdh.
  </div>
    <p>I lagtävlingens gruppspel slutade Sverige fyra efter stor dramatik. På samma poäng som tvåan England och trean Tjeckien, men med färre antal vunna delmatcher.</p>
<p>Det betydde för svensk del spel om placeringarna 25-34. Och Sverige började med en säker 3-0-seger mot Vitryssland. Men i torsdagens match mot starka Kanada blev det förlust med 0-3.</p>
<p>– Våra spelare gjorde dock en klart godkänd insats och spelade bra. Men här möter till exempel Ludvig Petre Olsson kanadensaren Brian Yang som är seedad tvåa i den individuella turneringen. Så motståndet var tufft, säger Jonas Herrgårdh.</p>
<p>Närmast att vinna sin match var Edith Urell. Hon föll i en jämn tresetare i damsingeln.</p>
<p>I den sista placeringsmatchen på fredagen mötte Sverige Litauen och vann enkelt med 3-0. Det betydde att laget slutade på 27:e plats i lagtävlingen. Ett klart snäpp sämre än förra året då Sverige lyckades bli tvåa i gruppspelet och sedan slutade på en 13:e plats totalt. </p>
<p>– Denna gång var motståndarna i gruppen betydligt starkare, förklarar Jonas. Jag tycker att vi gjort en klart godkänd insats, men vi har inte haft den lilla tur som behövs i såna här stora sammanhang.</p>
<p>Jonas Herrgårdh poängterar också att många i det svenska laget är unga och har flera år kvar som juniorer.</p>
<p>– Edith har till exempel inte spelat så många internationella turneringar. Nu får hon nyttiga erfarenheter inför Junior-EM och Junior-VM 2020 och Junior-VM 2021.</p>
<p>För de bästa nationerna återstår det spel både under fredagen och lördagen. Av de åtta bäst placerade lagen är två europeiska – Danmark och Frankrike. Asien dominerar som vanligt. I fredagen semifinaler möts Japan-Kina och Indonesien-Thailand.</p>
<p>– Asien dominerar kraftigt, men jag tycker nog inte att gapet mellan Asien och Europa har ökat. Det är ungefär som det har varit de senaste åren. Danmark och Frankrike brukar vara starkast i Europa. Ibland kan även Ryssland och England sticka upp, säger Jonas.</p>
<p><strong>Vad saknas för att Europa ska kunna konkurrera bättre  lagsammanhang?</strong></p>
<p>– Bredd! Vi lyckas inte få fram den bredd som behövs för att kunna besegra de asiatiska lagen. Både på junior- och seniornivå har många europeiska nationer en eller två världsspelare, men de asiatiska lagen har så många fler, säger Jonas Herrgårdh.</p>
<p>Lagtävling avslutas på lördagen. Söndagen är vilodag, men spelarna har möjlighet att vara med på olika kulturella aktiviteter och få träna i hallen.</p>
<p>På måndag inleds sedan den individuella turneringen i Junior-VM. Lottningen är ännu inte genomförd, utan sker under helgen. På söndag publicerar vi en artikel med information om svenskarnas lottning och chanser.</p>
<p>Här följer du lottning och resultat för lagtävlingen i Junior-VM: <a href="https://bwflive.tournamentsoftware.com/sport/matches.aspx?id=5491B5B6-60DA-4722-BC8C-80D22D1BD424">JRTEAMS</a></p>
<p>Matcherna i turneringen visas på BWF:s You tube- kanal: <a href="https://www.youtube.com/watch?v=xaPS2V6kKpg">BWFYouTube</a> </p>
  
  <div class="text-gray-400"> Publicerad: 2019-10-04</div>
  

    </main>

</body>

</html>