<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Maria Magnusson ny klubbchef i Aura</h1>
  <div class="mb-2 text-xl">BMK Aura har utsett Maria Magnusson (före detta Bengtsson) till ny klubbchef.
  </div>
    <p>Maria Magnusson (fd. Bengtsson) är en av Sveriges mest meriterade badmintonspelare med två VM-silver, ett VM-brons och en hel drös EM-medaljer. BMK Aura presenterar nu Maria som ny klubbchef.</p>
<p>− Det känns otroligt kul, utmanande och spännande. Jag har tävlat och varit medlem i klubben sedan jag var 18 år, säger Maria.</p>
<p>Också döttrarna Johanna och Amanda är aktiva i klubben, tidigare har även dottern Elin tävlat för där. Efter den aktiva karriären har Maria arbetat som tränare på badmintongymnasiet i Malmö, något som hon även kommer fortsätta med på halvtid nästa år och på 25 procent året därefter då verksamheten avvecklas.</p>
<p>Den 1 juli tillträder hon sin nya post som klubbchef i BMK Aura.</p>
<p>− Först och främst är det organisation och administration som är huvudfokus. Jag kommer även att hjälpa till som tränare till viss del.</p>
<p>Den tid då Maria var aktiv inom spelare i BMK Aura är klubbens verkliga storhetstid. Därefter har föreningen minskar i omfattning och inflytande. Nu är utvecklingen på väg att vändas menar Maria.</p>
<p>− Ekonomi och de bitarna är stabila så vi har en god grund att jobba ifrån. Det gäller att vårda det och bygga vidare, säger hon.</p>
<p>Framförallt pekar Maria på bitar som att få in fler ungdomar i föreningen och därigenom växa. På längre sikt är målet att öka spetsen och om några år vill hon se BMK Aura i SBL.</p>
<p><b>Vad ser du mest fram emot i din nya roll?</b></p>
<p>− Det är att få förverkliga alla idéer som jag har. Det finns väldigt mycket som jag skulle vilja göra, men det gäller också att skynda långsamt. Utvecklingen av klubben är något vi ska jobba med långsiktigt.</p>
  
  <div class="text-gray-400"> Publicerad: 2017-05-15</div>
  

    </main>

</body>

</html>