<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Överraskning i EM-kvallaget</h1>
  <div class="mb-2 text-xl">De förväntade spelarna utgör stommen i landslaget som ska spela EM-kval i november i Uppsala. Men en överraskning finns det - en spelare som nu bor och tränar i Tyskland.
  </div>
    <p>Den 11-13 november spelar Sverige EM-kval i badminton i supermoderna IFU Arena i Uppsala. Landslaget möter Finland, Portugal och Slovakien i en kamp om att ta en plats i Lag-EM i polska Lubin till våren.</p>
<p>Förbundskaptenen Jonas Herrgårdh har nu tagit ut de svenska spelarna till EM-kvalet:</p>
<p>Henri Hurskainen, Fyrisfjädern.</p>
<p>Mattias Borg, Fyrisfjädern.</p>
<p>Richard Eidestedt, Fyrisfjädern.</p>
<p>Nico Ruponen, Fyrisfjädern.</p>
<p>Elin Svensson, Askim.</p>
<p>Emma Wengberg, Täby.</p>
<p>Clara Nistad, Täby.</p>
<p>Amanda Högström, Fyrisfjädern.</p>
<p> Hela fem av åtta spelare hör hemma i Uppsalaklubben Fyrisfjädern. Och alla spelare, utom Elin Svensson, tränar på Euro Center (det nationella träningscentret) i Uppsala. Elin (bilden ovan), som numera bor och tränar i Tyskland, är det mest överraskande namnet i truppen.</p>
<p>- Vi tror mycket på Elin, som har stor potential i singel. Hon finns också i en mycket god träningsmiljö med tyska landslagsspelare och erfarna tränare, säger Jonas Herrgårdh.</p>
<p>Men han sticker inte under stol med att just damsingelpositionen var den svåraste att besätta. Flera duktiga spelare var uppe till diskussion innan valet till slut föll på Elin. Två av hennes konkurrenter, Emma Karlsson och Johanna Magnusson, var heller inte aktuella för EM-kvalet eftersom de samtidigt spelar Junior-VM i Spanien.</p>
<p>Jonas Herrgårdh är optimistisk inför kvalet.</p>
<p>- Vårt mål är att vinna gruppen och därmed gå vidare till slutspelet i Lag-EM i vår. Det lyckades vi med för två år sedan och jag tycker att vi har goda chanser att göra det igen, säger han.</p>
<p>Svåraste motståndare blir med största sannolikhet Finland, som särskilt i singelkategorierna har en stark uppställning. Men även Portugal har ett antal mycket goda spelare.</p>
<p>Varje lagmatch avgörs i bäst av fem delmatcher: herrsingel, damsingel, herrdubbel, damdubbel samt mixeddubbel.</p>
<p>- Vi har en god förstauppställning där flera spelare och par är rankade runt plats tio i Europa, säger Jonas Herrgårdh.</p>
<p>Han tänker då på Henri Hurskainen i herrsingel, Emma Wengberg/Clara Nistad i damdubbel och Nico Ruponen/Amanda Högström i mixed.</p>
<p>Nico får också en nyckelroll i kvalet, där tanken är att han ska dubblera och förutom mixed även spela herrdubbel med Richard Eidestedt.</p>
<p>Paret är relativt nykomponerat och har inte hunnit spela så många tävlingar ännu. De ligger därför på 13:e plats på Europarankingen och runt plats 70 på världsrankingen. Men de har imponerat och fortsätter de att spela så bra som de har gjort hittills är de snart bland topp 50-paren i världen och på tiobästalistan i Europa.</p>
<p>Är det klokt att en spelare kör sex matcher på tre dagar?</p>
<p>- Vi får se. Jag kan tänka mig att vi låter Nico bara spela en kategori i en av lagmatcherna för att spara honom, säger Jonas Herrgårdh.</p>
<p>- Bland de uttagna har vi också goda alternativ i alla kategorier.</p>
  
  <div class="text-gray-400"> Publicerad: 2016-10-14</div>
  

    </main>

</body>

</html>