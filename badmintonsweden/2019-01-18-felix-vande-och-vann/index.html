<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Felix vände och vann</h1>
  <div class="mb-2 text-xl">Felix Burestedt var illa ute i åttondelen i herrsingel. Men han vände en dramatisk match mot polacken Adrian Dziolko. – En härlig seger, säger en lättad Felix.
  </div>
    <p><em>Bilden ovan: Felix Burestedt vann sin tuffa åttondel i RSL Swedish Open. Foto: Torbjörn Jansson.</em></p>
<p>Felix Burestedt är femteseedad i herrsingel i RSL Swedish Open i Sparbanken Skåne Arena i Lund. Det började också bra för Felix, som med stabilt spel och tuff offensiv lätt besegrade Rumäniens Collins Valentine Filimon med 21-9, 21-8.</p>
<p>Men den sena kvällsmatchen mot Adrian Dziolko blev riktigt tuff. Felix förlorade första set med hela 12-21.</p>
<p>– Bollarna kändes mycket långsammare och jag låg oerhört kort hela tiden. Så han fick anfalla med sin smash hela tiden, berättar Felix. Jag fick slita hela tiden.</p>
<p>Han var länge lite efter även i andra set, men på slutbollarna var han stark och kunde vända till 21-18.</p>
<p>I tredje set hittade Felix spelet ordentligt, tog iniativet, styrde och ställde. Siffrorna blev klara 21-10.</p>
<p>– Jag har mött honom en gång tidigare och då vann jag. Så jag vet att jag kan slå honom. Men han är en medgångslirare, så det gäller att få ett initiativ.</p>
<p>I lördagens kvarstfinal får Felix tufft japanskt motstånd. Minoro Koga har imponerat mycket hittills.</p>
<p>– Det blir en svår match, jag vet att han är duktig. Men det ska bli oerhört kul att få möta honom, säger Felix.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/rsl-swedish-open/tjs06744-m.jpg?w=600&h=338" height="338" width="600" /></p>
<p><em>Jacob Nilsson förlorade en tät tresetare. Foto: Torbjörn Jansson.</em></p>
<p>Däremot försvann det andra svenska herrsingelhoppet direkt. Jacob Nilsson, som var seedad femma, förlorade en tuff och tät match mot Joran Kweekel, holländaren som besegrade Henri Hurskainen i kvalet på torsdagen.</p>
<p>– Jacob gjorde en klart godkänd insats, men lyfte för mycket och spelade för defensivt. Då kom holländaren åt med sin hårda smash och det avgjorde, säger Sveriges förbundskapten Andrew Smith.</p>
<p>I damsingel förlorade Ashwathi Pillai mot den seedade japanskan Asuka Takahashi med 14-21, 16-21, men var bra med och hade häng på japanskan ett tag i andra set.</p>
<p>– Jag var inte långt efter, hängde med i hennes tempo, men gjorde till slut alldeles för många misstag, säger Ashwathi.</p>
<p>– Jag känner att jag måste bli mer mogen i mitt spel och öka säkerheten.</p>
<p> <img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/rsl-swedish-open/rebecca.storre.jpg?w=650&h=431" height="431" width="650" /></p>
<p><em>Rebecca Kuhl var nöjd med sitt spel efter vinst i första matchen och en mycket knapp förlust i andra. Foto: Torbjörn Jansson.</em></p>
<p>Vinst blev det däremot i första omgången för Rebecca Kuhl. Hon vann med 21-12, 21-12 mot Gerda Voitechovskaja från Litauen.</p>
<p>– Det här var riktigt roligt, säger Rebecca. Jag spelade stabilt och slagen satt fint.</p>
<p>Hon gladde sig åt att hon sedan en dryg månad är skadefri och kan träna ordentligt.</p>
<p>– Det var länge sedan. Jag har haft skadeproblem i ett och ett halv år. Det har varit många saker som krånglat, både ryggen, hälsenan och lite annat. Men nu mår jag väl och kan äntligen träna på den höga nivå jag vill. </p>
<p>I åttondelen fick Rebecca sedan möta Yaelle Moyaux, Frankrike. Det blev en riktigt lång och tuff match, som kunde gått åt vilket håll som helst. Men till slut vann fransyskan med 21-18, 19-21, 21-17.   </p>
<p>– Åh, vad surt att förlora när jag var så nära. Men jag är nöjd med att jag hela tiden kämpade mig tillbaka in i matchen trots att jag var rejält trött i vissa perioder, säger Rebecca.</p>
<p>Här kan du följa alla resultat i RSL Swedish Open: <a href="https://bwf.tournamentsoftware.com/sport/tournament.aspx?id=47BF3706-AC2C-41EE-851D-2227F3DF1688">Länk till lottningen</a></p>
<p>Under hela Swedish Open livesänder Badminton Europe. Så har du inte möjlighet att komma till hallen i Lund kan du ändå följa hela tävlingen. <a href="https://www.youtube.com/watch?v=fG7c9JkNQ4U">Här är länken till direktsändningen.</a></p>
<p> </p>
<p> </p>
  
  <div class="text-gray-400"> Publicerad: 2019-01-18</div>
  

    </main>

</body>

</html>