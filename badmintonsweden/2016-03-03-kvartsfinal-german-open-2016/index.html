<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Kvartsfinal German Open 2016</h1>
  <div class="mb-2 text-xl">Knapp förlust i kvartsfinalen för Nico Ruponen/Amanda Högström i German Open (Grand Prix Gold) efter en mycket fin start och vinst i först set med 21-12. Tävlingen har ett väldigt bra startfält och arrangeras i Mulheim an der Ruhr.. Många stjärnor är på plats som veckan efter även deltar i All England.
  </div>
    <p><span style="text-decoration: underline;">Fredag</span></p>
<p>Nico/Amanda var mycket nära en semifinal, men efter en mycket bra start och vinst med 21-12 i första set, blev det ett jämnt andra set mot det polska paret Robert Mateusiak/Nadiezda Zieba, som till slut lyckades vinna med 22-24 efter att Nico/Amanda lyckats rädda 3 setbollar vid 19-20, 20-21 och 21-22.  I tredje set var det jämnt upp till 13-13 innan det polska paret kunna vinna setet och matchen. </p>
<p>Assisterande Förbundskaptenen Anders Kristiansen sa efter matchen</p>
<p>- Fan också, jag är irriterad, Nico/Amanda var bäst på banan och förtjänade att vinna. Det polska paret var väldigt illa ute och hade en del tur i andra set.</p>
<p>Positivt med tävlingen och resultatet är att Nico/Amanda vunnit och spelat jämnt i tre matcher med par som är och konkurrerar med Topp 16 paren på världsrankingen. Det polska paret är nr 16 på världsrankingen och det franska paret Nico/Amanda vann mot slog ut nr. 9 på världsrankingen.</p>
<p><span style="text-decoration: underline;"><span style="text-decoration: underline;">Länk till resultat och lottning: <a href="https://bwf.tournamentsoftware.com/sport/draws.aspx?id=71618939-AC78-4ECB-B7A9-B1300A806E30">Resultat</a></span></span></p>
<p><span style="text-decoration: underline;"> </span></p>
<p><span style="text-decoration: underline;">Torsdag</span></p>
<p>Nico/Amanda vinner en jämn match mot Gaetan Millelhesser/Andrey Fontaine som överraskande slog ut det seedade paret och rankade nr 9:e i världen Lee Chun Hei Reguinald/Chau Hoi Wah från Hong Kong dagen innan.</p>
<p>Efter mycket problem i första set, blev det förlust med 9-21. Spelet blev bättre i andra och vinst med 21-17 och i tredje gjorde Nico/Amanda ett ryck vid 10-12 till 15-12 och kunde sedan vinna på fjärde matchbollen med 21-19 i tredje set.</p>
<p>Kvartsfinal i German Open är ett mycket bra resultat och än är det inte färdigt.</p>
<p>Kvartsfinalen spelas mot det polska paret Robert Mateusiak/Nadiezda Zieba som radat upp vinster i många tävlingar under året.</p>
<p>Tid för match: ca. kl. 19:20 (Matchen är lagd som nr. 5 och första startar 16:20)</p>
<p><span style="text-decoration: underline;"> </span></p>
<p><span style="text-decoration: underline;">Onsdag</span></p>
<p>Nico/Amanda vinner en sen kvällsmatch mot duktiga danska paret Mathias Christiansen/Lena Grebak från Danmark med 21-18 22-20. Två jämna set, där det svenska paret håller nerverna i styr. Christiansen/Grebak var i final i Swedish Masters.</p>
<p>Tidigare under morgonen förlorade Nico i par med Richard Eidestedt en mycket jämn dubbel mot Adam Cwalina/Przemyslava Wacha (POL) med 21-23 18-21. Det svenska paret hade 2 setbollar vid 20-19 och 21-20 men lyckades inte vinna den sista bollen som behövdes. Även i andra set, var det svenska paret som styrde upp till ledning 18-14, men sedan tog det slut. Nico/Richard visar att de kan spela jämnt mot Topp 5-8 paren från Europa.</p>
<p>Clara/Emma spelade mot Englands bästa par Heather Olver/Lauren Smith och förlorade i två set.</p>
<p> </p>
<p><span style="text-decoration: underline;">Tisdagens spel</span></p>
<p>Richard Eidestedt fick reda på att han kunde få spela kvalet i HD tillsammans med Nico Ruponen sent på Måndag kväll efter Team Manager Meeting. Två par lämnade då återbud. Snabbt flyg ned på Tisdag morgon med avresa 06:10 och sedan spel i två matcher med start 12:35. Vinst i båda matcherna och kvalvinnare med spel i huvudtävlingen mot det duktiga paret Cwalina/Wacha från Polen. Stark prestation.</p>
<p>I singel hade både Mattias Borg och Mikael Westerbäck svåra lottningar.</p>
<p>Mattias förlorar mot nr. 8 på världsrankingen Tian Houwei från Kina med 17-21 12-21 på 49 min. Ett bra första set för Mattias där han leder till 11 och med 16-13. Mikael förlorar mot Wong Wing Ki Vincent från Hong Kong nr. 29 på rankingen med 11-21 16-21 efter 28 min.</p>
<p> </p>
<p>Uttagna spelare av förbundet: Henri Hurskainen (Fyrisfjädern), Mattias Borg (MAIF), Mikael Westerbäck (GBK), Nico Ruponen (Fyrisfjädern), Amanda Högström (Fyrisfjädern), Emma Wengberg (MBK), Clara Nistad (Täby), Richard Eidestedt</p>
<p>Henri har fått lämna återbud beroende på sjukdom.</p>
<p> </p>
<p>Tävlingshall: RWE-Sporthalle</p>
  
  <div class="text-gray-400"> Publicerad: 2016-03-03</div>
  

    </main>

</body>

</html>