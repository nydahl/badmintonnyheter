<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Lyckat kval för flera svenskar</h1>
  <div class="mb-2 text-xl">Edith Urell fick en bra start på Victor Swedish Open. Precis som mixedparen Calle Harrbacka/Tilda Sjöö och Melker Z-Bexell/Cecilia Wang. Alla tog sig vidare från torsdagens kvalspel.
  </div>
    <p><em>Bilden ovan: Edith Urell, 16 år, lyckades kvala in till huvudturneringen i Victor Swedish Open. Foto: Torbjörn Jansson.</em></p>
<p>Över 300 deltagare från 40 länder deltar i Victor Swedish Open hosted by Nordea, som startade med kvalspel på torsdagen i IFU Arena i Uppsala.</p>
<p>I damsingel hoppades många i publiken på den unga hemmaspelaren Edith Urell, 16 år. Och hon motsvarade förväntningarna. Efter en snabb vinst i första matchen fick hon sedan betydligt tuffare motstånd av danskan Anne Fuglsang i den andra och avgörande kvalmatchen. Edith förlorade första set men kom starkt tillbaka, vände och vann. Hennes segersiffrorna blev 16-21, 21-16, 21-11.</p>
<p>– Jag var nervös i början, försökte avgöra för snabbt och då blir det lätt misstag. Men i andra och tredje set fungerade mitt spel betydligt bättre. Jag måste ha tålamod, minimera misstagen och vänta på de rätta lägena, säger hon.</p>
<p>Förbundskapten Andrew Smith var nöjd med Ediths vinst.</p>
<p>– Hon spelade stressat i början, men presterade bättre och bättre ju längre matchen led. Just såna här matcher är nyttiga att spela. Ska du bli bra måste du lära dig att kontrollera din stress och klara av att spela ditt eget spel, säger han.</p>
<p>Edith kommer att behöva ha mycket tålamod när hon på fredagen får ta sig an Natsuki Oei, en av många duktiga japanska spelare på plats i Uppsala.</p>
<p>– Det ska bli kul att spela den matchen. Jag har inget att förlora, men det gäller verkligen att jobba hela tiden. Du får inga enkla poäng mot asiatiskt motstånd, säger Edith.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-open-2020/_dsc2748.jpg?w=600&h=417" height="417" width="600" /></p>
<p><em>Calle Harrbacka/Tilda Sjöö fick en bra start på Swedish Open. Paret övertygade i kvalet i mixed. Foto: Torbjörn Jansson.</em></p>
<p>Andrew Smith gladde sig också åt de två nykomponerade mixedparen Calle Harrbacka/Tilda Sjöö och Melker Z-Bexell/Cecilia Wang. </p>
<p>Båda paren vann sina två kvalmatcher och är därmed också vidare till huvudturneringen. Inte minst imponerade Calle och Tilda i sin andra match mot det franska paret Samy Corvee/Margot Lambert där svenskarna vann med 22-20, 21-17.</p>
<p>– Deras spel lovar gott. Det blir spännande att se vad de kan göra mot ännu tuffare motstånd, säger Andrew.</p>
<p>Också Malena Norrman gick vidare i mixed, ihop med sin indonesiske klubbkamrat Fauzi Fathurrahman i Umeå.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-open-2020/dsc07636.jpg?w=600&h=386" height="386" width="600" /></p>
<p><em>Andy Tsai, ytterligare en hemmaspelare som hade ett lyckat kval. Foto: Torbjörn Jansson.</em></p>
<p>Vidare gick också Andy Tsai i herrsingel. Efter en enkel första vinst hade sedan Andy två mycket tuffa kamper i andra och tredje kvalomgången. I den avgörande kvalmatchen besegrade han Fauzi Fathurrahman med 21-17, 9-21, 21-10.</p>
<p>Ytterligare två svenskar tog sig vidare från kvalet – nämligen Berfin Aslan/Malena Norrman i damdubbbel.</p>
<p>Fredagens spel startar kl 09.00 och pågår hela dagen och bra bit in på kvällen. I alla kategorier spelar man fram till och med åttondel. </p>
<p>Kan du inte vara på plats i IFU Arena i Uppsala, så har du möjlighet att följa alla matcher via Badminton Europes direktsändning. Här är länken till Badminton Europes youtube-sändning. <a href="https://www.youtube.com/watch?v=AEu3deeOu3M">BECYOUTUBE</a></p>
<p>Här är länk till Badminton Europe TV: <a href="https://www.badmintoneurope.tv/en-int/page/home-badminton-europe">BECTV</a></p>
<p>Alla resultat och lottning hittar du här. <a href="https://bwf.tournamentsoftware.com/sport/matches.aspx?id=4CF5DAEE-C1E6-4C65-A4EB-6B6D59DF0B26">SWOPEN20202</a></p>
  
  <div class="text-gray-400"> Publicerad: 2020-01-16</div>
  

    </main>

</body>

</html>