<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Hemmasonen Mikael klar för semifinal</h1>
  <div class="mb-2 text-xl">Lördagens spel i Senior-SM i Trollhättan bjöd på en hel del överraskningar. Men Mikael Westerbäck (bilden ovan), badmintonuppfostrad i just Trollhättan, motsvarade förväntningarna. Han är klar för söndagens semifinal i herrsingel.
  </div>
    <p>Mikael Westerbäck, som numera representerar Göteborgs BK, spelade stabilt hela lördagen. Efter två inledande lätta vinster vann han en tuff kvartsfinal mot Täbys duktige Mathias Wigardt. Mikael vann med 21-18, 21-18.</p>
<p>I söndagens semifinal blir det ett västsvenskt toppmöte. eftersom Mikael då stöter på Gabriel Ulldahl, ursprungligen från Vänersborg, men numera spelandes för Påvelund.</p>
<p>Gabriel Ulldahl vann SM i herrsingel både 2013 och 2015, håller mycket hög klass men tävlar relativt sparsamt. Därför fick han kvala in till årets SM, och  väl där stötte han direkt på en av huvudfavoriterna - Fyrisfjäderns Mattias Borg, som för bara några veckor sedan var i final i Swedish Masters.</p>
<p>Men Gabriel dominerade matchen mot Mattias, och efter ett relativt jämnt första set var han överlägsen i andra. 21-19, 21-5 blev Gabriels segersiffror, och sedan vann han ohotad både åttondel och kvartsfinal.</p>
<p>I den andra semifinalen möts Jacob Nilsson, BMK Aura och Sakti Kusuma från Kista. På den halvan tvingades tyvärr Henri Hurskainen, Sveriges högst rankade spelare, att lämna wo på grund av skadebekymmer.</p>
<p>I damsingel dominerade de yngre spelarna. Rebecca Kuhl, Kista, överraskade rejält i första omgången och vann en tuff tresetare över förstaseedade Clara Nistad, Täby.</p>
<p>Rebecca möter Johanna Magnusson, Aura, i semifinal. I den andra semifinalen ställs Emma Karlsson, Älmhult, mot Fyrisfjäderns Larissa Gryga.</p>
<p>I dubbelkategorierna blev det färre överraskningar. I herrdubbel ångade förstaseedade Richard Eidestedt/Andi Tandaputra (Fyrisfjädern/Sollentuna) enkelt på mot semifinalen. På den andra sidan gick Stefan Gransbo/Peder Nordin också vidare, men först efter en rysarkvart mot Auras Filip Myhrén/Jacob Nilsson.</p>
<p>I damdubbel är favoritparet EmmaWengberg/Clara Nistad (Malmö/Täby) lätt vidare till semifinal. Emma får också bära favoritskapet i mixed där hon spelar med Filip Myhrén.</p>
<p>Förbundskapten Jonas Herrgårdh är på plats i Trollhättan. Han plockar ut tre positiva prestationer från lördagens spel.</p>
<p>- Rebecca Kuhl förstås. Det är starkt att vinna över Clara Nistad i singel, säger Jonas.</p>
<p>- Sedan Emma Karlsson och Johanna Magnusson, som båda är i semi i först damsingel och sedan ihop i damdubbel.</p>
<p>- Och så nygamle Gabriel Ulldahl. Vi har ju inte sett honom i en svensk tävling på många månader, men här visar han vilken hög nivå han kan spela på. Starkt, blir spännande att följa honom vidare i tävlingen.</p>
<p> </p>
<p>Ni kan följa Senior-SM direkt direkt på webb-TV. <a target="_blank" href="https://www.youtube.com/user/TheBittibus">Här är länken till livesändningen.</a></p>
<p><a target="_blank" href="http://www.scoreboardlive.se/tournament/show/293">Här länken till Scoreboard live, så att ni kan följa både spelade och pågående matcher.</a></p>
<p><a href="http://badmintonsweden.tournamentsoftware.com/sport/tournament.aspx?id=571161A8-6820-4628-92D8-428A4BAAE49E">Här finner ni länken till program, lottning, tider mm (TP)</a></p>
<p><a href="http://www2.idrottonline.se/TrollhattansBM-Badminton/" target="_blank">Här kan ni gå vidare till Trollhättans Badmintons klubbsajt.</a></p>
  
  <div class="text-gray-400"> Publicerad: 2016-02-06</div>
  

    </main>

</body>

</html>