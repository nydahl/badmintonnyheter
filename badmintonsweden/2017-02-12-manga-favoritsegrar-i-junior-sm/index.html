<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Många favoritsegrar i Junior-SM</h1>
  <div class="mb-2 text-xl">Det blev många favoritsegrar i Junior-SM i Trollhättan. Och förbundets sportchef Jonas Herrgårdh tror på ett bra Junior-EM i april. – Jag hoppas att vi ska kunna konkurrera om medaljer där, säger han.
  </div>
    <p>I fyra av fem kategorier i helgens Junior-SM i Innovatumhallen i Trollhättan vann den förstaseedade spelaren eller paret.</p>
<p>Undantaget var herrsingeln där semifinalseedade Oskar Svensson i en mycket tuff final besegrade förstaseedade Viktor Aglinder. Oskars segersiffror blev 18-21, 21-19, 21-15. Dessförinnan hade Oskar vunnit över andraseedade Shaun Ekengren i semifinalen i två raka set.</p>
<p>- Oskar gjorde en mycket bra tävling. Överraskande och starkt att han klarade av att vinna mot de spelare som på pappret var etta och tvåa inför tävlingen, säger Jonas Herrgårdh.</p>
<p>Oskar är dessutom enligt svenska mått ännu U17-spelare, medan han internationellt är U19-spelare.</p>
<p>Ytterligare U17-spelare som överraskade under helgen var bland andra Johan Azelius/Melker Zickerman Bexell, som tog sig ända till final i herrdubbel. En annan skräll var U15-spelaren Gustav Björkler som nådde kvartsfinal i herrsingel.</p>
<p>Två spelare tog dubbelsegrar i den som vanligt välarrangerade mästerskapstävlingen i Trollhättan:</p>
<p>o Carl Harrbacka vann herrdubbel ihop med Adam Gozzi och mixeddubbel med Tilda Sjöö.</p>
<p>o Emma Karlsson vann damsingel och damdubbel ihop med Johanna Magnusson (Bilden ovan). Det betyder att Emma på en vecka har tagit hela fyra SM-guld! Två i Senior-SM förra helgen och nu två i Junior-SM.</p>
<p>Just Emma och Johanna är det starkaste svenska kortet inför säsongens viktigaste juniortävling – Junior-EM i franska Mulhouse i april.</p>
<p>- Emma och Johanna plus herrdubbeln och mixeddubbeln är det vi hoppas mest på när vi ser fram emot Junior-EM, säger Jonas Herrgårdh.</p>
<p>- Vårt mål är att komma bland de åtta bästa i lagtävlingen och att kunna konkurrera om medaljer individuellt.</p>
<p>Det senare är inte Sverige bortskämda med. Den senaste medaljen i ett Junior-EM var Gabriel Ulldahls EM-silver i singel för exakt tio år sedan.</p>
<p>Det svenska laget till årets Junior-EM tas ut om cirka två veckor.</p>
<p><strong>Här är samtliga finalresultat i Junior-SM i Trollhättan:</strong></p>
<p><strong>Herrsingel</strong></p>
<p>Oskar Svensson, Askim – Viktor Aglinder, Täby 18-21, 21-19. 21-15.</p>
<p><strong>Damsingel</strong></p>
<p>Emma Karlsson, Älmhult – Emma Thorné, Fyrisfjädern 21-7, 21-15.</p>
<p><strong>Herrdubbel</strong></p>
<p>Adam Gozzi/Carl Harrbacka, Fyrisfjädern/Skogås - Johan Azelius/Melker Zickerman Bexell, Borås/Borlänge 21-18, 21-11.</p>
<p><strong>Damdubbel</strong></p>
<p>Emma Karlsson/Johanna Magnusson, Älmhult/Aura – Amanda Lagehäll/Maria Persson, Skogås/Täby 21-11, 21-16.</p>
<p><strong>Mixeddubbel</strong></p>
<p>Carl Harrbacka/Tilda Sjöö, Skogås/Fyrisfjädern – Adam Gozzi/Johanna Magnusson, Fyrisfjädern/Aura 21-18, 21-12.</p>
<p>Vill du ta del av alla resultat i Junior-SM, seedningar med mera? <a href="http://badmintonsweden.tournamentsoftware.com/sport/tournament.aspx?id=DC1EC049-2A72-4D82-A837-F421F680E07F">Allt detta hittar du här.</a></p>
<p>Trollhättan har även sänt webb-TV från tävlingen. <a href="https://www.youtube.com/watch?v=tVWCptekwUo">Sändningen hittar du här.</a> </p>
<p><a href="http://idrottonline.se/TrollhattansBM-Badminton/JuniorSM2017">Här är också länken till Trollhättans egen Junior-SM-sajt. </a></p>
  
  <div class="text-gray-400"> Publicerad: 2017-02-12</div>
  

    </main>

</body>

</html>