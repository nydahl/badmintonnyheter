<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nya vinster för Aura och Påvelund</h1>
  <div class="mb-2 text-xl">Aura tog chansen i kampen om fjärdeplatsen i Badmintonligans grundserie. 5-1 mot Täby sätter press på Trollhättan inför tisdagsmatchen. Och samtidigt tog Påvelund sin sjunde raka seger!
  </div>
    <p><em>Bilden ovan: Auras Jacob Christensson fick med kort varsel hoppa in i herrsingel 2, och hans vinst spelade stor roll för matchens utgång. Foto: Patrik Claesson.</em></p>
<p>De fyra sista matcherna i Victor Badmintonligans grundserie avgörs den här veckan. Först ut på måndagskvällen var Aura-Täby och Påvelund-Umeå.</p>
<p>För Aura var vinst ett måste för att hålla liv i kampen om fjärdeplatsen i grundserien som ger en biljett till Mellanserie A. Och Malmöklubben lyckades. Segersiffrorna mot Täby blev till slut klara 5-1, men bakom siffrorna döljer sig en hel del dramatik.</p>
<p>– Patrick Seitzberg Abildgaard skulle ha spelat HS2 för oss, men han körde av vägen i Malmö på väg till hallen. Han är som tur är oskadd men bilen är helt kvaddad och Patrick chockad, berättar Maria Magnusson, lagledare i Aura.</p>
<p>– Det gjorde att Jacob Christensson fick gå in och spela singel. Fantastiskt roligt att han då kunde vinna en jämn femsetare. Den segern avgjorde matchen till vår fördel, säger Maria.</p>
<p> <img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/spelare/emmajohanna.aura.jpg?w=600&h=400" height="400" width="600" /></p>
<p><em>Bild: Emma Karlsson och Johanna Magnusson var rejält pressade i matchen mot Clara Nistad och Ashwathi Pillai. Foto: Patrik Claesson.</em></p>
<p>Täbys enda vinst i matchen togs av Ashwathi Pillai som vann med 3-1 i set mot danskan Frederrike Lund. Ashwathi gjorde också en bra match i dubbel ihop med Clara Nistad. De vann första set mot Sverigeettorna Emma Karlsson/Johanna Magnusson, och var sedan snubblande nära att ta både andra och tredje set. Men i stället vann Auraparet båda seten med 11-10, och i fjärde set var Emma och Johanna överlägsna och säkrade segern med 11-4.</p>
<p>– Jag är imponerad över hur Emma och Johanna har hanterat förväntningarna och favoritskapet under grundserien. De har haft flera svåra matcher men lyckats reda ut de tuffa situationerna, säger Maria Magnusson.</p>
<p>– Sedan är jag mycket nöjd med alla som har spelat i laget. Men maximalt flyt hade vi till och med kunnat ha haft några fler poäng.</p>
<p>5-1-segern betyder att Trollhättan måste vinna sin tisdagsmatch mot Frölunda för att gå om Aura och knipa den åtråvärda fjärdeplatsen.</p>
<p>Måndagskvällens andra segrare var Påvelund som besegrade Umeå med 4-2. Resultatet innebär den sjunde raka segern för Göteborgslaget, och därmed en säker förstaplats i grundserien.</p>
<p>– Skönt att vi lyckades vinna igen, trots att vi inte spelade på topp, säger Magnus Sahlberg, lagledare för Påvelund. Jag är också glad för att vi den här gången hade med tre unga spelare som gått hela vägen från vår badmintonskola till Badmintonligan: Alva Pyk, Lina Nilsson och Leo Woxberg.</p>
<p>Den mest spännande matchen var första herrsingel där Gabriel Ulldahl ställdes mot Umeås nye duktige indonesier Fauzi Fathurraman,. Det blev en svängig men sevärd match som Gabriel till slut vann med 6-11, 11-10, 11-10, 9-11, 11-6. </p>
<p><strong>Påvelund kommer nu att gå in i Mellanserie A som etta. Hur viktigt är det för er att försöka vinna även mellanserien?</strong></p>
<p>– Primärt siktar vi på att bli etta eller tvåa för att därmed gå direkt till semifinal i slutspelet. Det hoppas vi på, säger Magnus Sahlberg.</p>
<p><b>Här hittar du samtliga resultat i måndagskvällens matcher:</b></p>
<p><a href="https://www.scoreboardlive.se/tournament/show/816">Påvelund-Umeå 4-2</a></p>
<p><a href="https://www.scoreboardlive.se/tournament/show/817">Aura-Täby 5-1</a></p>
<p>Tisdag den 3 december avslutas grundserien med två spännande matcher. Fyrisfjädern-Halmstad avgör vem som blir tvåa och trea i grundserien. Trollhättan-Frölunda avgör vem som tar fjärdeplatsen.</p>
<p><a href="https://www.scoreboardlive.se/tournament/show/818">Kl 18.00 Fyrisfjädern-Halmstad </a></p>
<p><a href="https://www.scoreboardlive.se/tournament/show/819">Kl 18.30 Trollhättan-Frölunda</a></p>
<p>Du vet väl att du kan följa livesändningarna från ligan på <a href="https://solidsport.com/badmintonligan">Solidsport</a>. Teckna dig för ett månadsabonnemang och stötta din favoritklubb.</p>
<p>Glöm inte att gå in på vår speciella sajt för <a href="http://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2019-12-02</div>
  

    </main>

</body>

</html>