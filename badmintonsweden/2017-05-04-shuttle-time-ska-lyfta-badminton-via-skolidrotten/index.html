<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Shuttle Time ska lyfta badminton via skolidrotten</h1>
  <div class="mb-2 text-xl">Med fler instruktörer för Shuttle Time ska allt fler skolbarn runt om i Sverige få badminton på idrottslektionerna. Nu satsar Badminton Sweden på Shuttle Time Tutorutbildningar för att få fler instruktörer i hela landet.
  </div>
    <p>Shuttle Time är ett koncept som tagits fram av Badminton World Federation för att uppmuntra och underlätta badminton på skolidrotten. Utbildningen som framförallt riktas till idrottslärare består av lättillgängligt, utförligt och flexibelt lektionsmaterial för att genomföra enklare badmintonpass. Det som krävs för att bli certifierad Shuttle Time-lärare är att delta på en endagskurs under ledning av en certifierad instruktör.</p>
<p>− Shuttle Time har varit ett väldigt bra verktyg för våra medlemsländer att starta utvecklingen av badminton i skolorna. Det är ett väldigt enkelt verktyg som är lätt att använda för många. Vi får väldigt positiva reaktioner på programmet, säger Jeroen van Dijk som är utbildningsansvarig på Badminton Europe.</p>
<p>I konceptet ingår dels en lärarhandledning, dels 22 färdiga lektioner för att idrottslärare snabbt och smidigt ska kunna planera sina lektionspass. Utöver detta ingår även över 90 videoklipp som illustrerar alla övningar. Allt detta samlas dessutom i en mobilapp som underlättar hanteringen. Det finns också ett paketpris på racket och bollar knutet till utbildningen som ska underlätta ekonomiskt för skolor att kunna bedriva badminton på idrottslektionerna.</p>
<p>− För BWF har det varit en stor satsning med målet att bli den största skolsporten. Från början var programmet skrivet för att länder utan badmintonkultur skulle kunna använda den. Men vi har sett att också länder som Tyskland har stor nytta av Shuttle Time, säger Jeroen van Dijk.</p>
<p>I ett steg för att öka på badmintontimmarna på svenska idrottslektioner så satsar nu Badminton Sweden på att få till fler utbildningar och fler instruktörer. Shuttle Time Tutor är instruktionskursen för de som i sin tur utbildar idrottslärare och tränare för nybörjargrupper i badmintonklubbarna.</p>
<p>21-22 maj hålls en Shuttle Time Tutor-utbildning i Gävle, sista datum för anmälan är 10 maj (<a href="http://www.badminton.nu/globalassets/svenska-badmintonforbundet/utbildning/shuttle-time-g.pdf">Inbjudan</a>). Den riktar sig framförallt till mer erfarna tränare och spelare som efter godkänt deltagande får behörighet att hålla endagsutbildningar. Det finns även en anledning till att utbildningen är förlagd till Gävle. Tanken är att sprida utbildning i ett geografiskt område som tidigare haft brist på utbildade tränare.</p>
<p>− Coach Level-utbildningarna har vi fått igång på ett bra sätt det senaste året. Nu gör vi en satsning även på Shuttle Time som ligger lite vid sidan av det ordinarie utbildningssystemet, men också är otroligt viktig, säger Lars Sologub som håller i utbildningen.</p>
<p>De färdigutbildade instruktörerna ska sedan kunna föra vidare sina kunskaper till både skolor och föreningar.</p>
<p>Badmintonförbundet har också inlett ett samarbete med Gymnastik- och Idrottshögskolan (GIH) för att på lång sikt göra Shuttle Time-utbildningen till en del av idrottslärarnas grundutbildning.</p>
<p>− Det började med att jag närvarade vid ett årligt konvent för idrottslärare och där höll en Shuttle Time-workshop. Den blev väldigt omtyckt och därifrån har vi haft fortsatt dialog, säger Thomas Csiffary som är Shuttle Time-instruktör och utbildare på Badminton Europes högsta nivå.</p>
<p>Tillsammans med badmintonförbundets utbildningsansvarige, Åsa Strindlund, har samarbetet med GIH nu intensifierats till hösten. I inledningen av terminen kommer Thomas Csiffary som representant för förbundet att hålla en utbildning för lärarna på GIH som i sin tur under kommande läsår ska lära ut konceptet Shuttle Time till idrottslärarstudenterna.</p>
<p>− Jag tror att det här är enormt bra för badmintonsporten i Sverige. Om vi får in badminton som en självklar del av utbildningen på GIH så kommer det spelas på fler skolor och fler barn kommer att börja med badminton, säger Thomas Csiffary.</p>
<p><span>Följande är certifierade Shuttle Time-instruktörer och utbildare i Sverige: </span></p>
<p>Thomas Csiffary, Stockholm         </p>
<p>Lars Sologub, Göteborg               </p>
<p>Sunniva Aminoff, Göteborg           </p>
<p>Thomas Aidehag, Stockholm        </p>
<p>Maria Jönsson, Kävlinge</p>
<p> </p>
<p>Är du intresserad av Shuttle Time? Läs mer här: <a href="http://www.badminton.nu/Utbildning/shuttletimeforidrottslarare/" target="_blank">http://www.badminton.nu/Utbildning/shuttletimeforidrottslarare/</a></p>
<p>Kontakta Åsa Strindlund, Shuttle Time-koordinator, för mer information. <a href="mailto:asa.strindlund@badminton.nu">asa.strindlund@badminton.nu</a></p>
  
  <div class="text-gray-400"> Publicerad: 2017-05-04</div>
  

    </main>

</body>

</html>