<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Vägen mot OS i Rio 2016</h1>
  <div class="mb-2 text-xl">Det blir tufft för de bästa svenska spelarna att nå OS i Rio nu i sommar. Men chansen finns...
  </div>
    <div>
<p>OS i Rio 2016 närmar sig, det är nu nästan sju månader kvar. För de spelare/par som försöker kvalificera sig från Sverige har det varit en tuff period sedan maj månad 2015 då kvalet började. Kvalet varar fram till den 5 maj 2016.</p>
<p>För att bli uttagen behövs en världsrankingposition, som ger en plats enligt de fastställda kriterierna från BWF/IOK (Badminton World Federation/Internationella Olympiska Kommittén). Dessutom behövs ett godkännande från Sveriges Olympiska Kommitté enligt de avtal om uttagningsprinciper som upprättats mellan SOK och förbundet.</p>
</div>
<p>I singelklasserna på OS får 38 spelare delta i herrsingel och detsamma i damsingel. I dubbel och mixed får enbart 16 par delta. Detta ger totalt 172 spelare.</p>
<p>Det ser tufft ut för de svenska spelarna att nå tävlingen i Rio. De resultat och världsrankingpositioner som de bästa spelarna har räcker inte i dagsläget.</p>
<p><strong>Spelare/par</strong></p>
<p>Henri Hurskainen, som deltog i OS i London 2012, har satt som mål att även kvalificera sig till OS i Rio 2016. Det har dock varit en jobbig höst för Henri som haft många småskador och sjukperioder. Henri har fått lämna återbud till vissa tävlingar, och när han har tävlat har det varit lite upp och ner i resultaten. Henri började i maj på plats nr. 67 på världsrankingen, men tappade i november till plats 96. Under december har dock Henri jobbat sig upp till plats 76.</p>
<p>Henris bästa resultat/prestationer under hösten har varit: vinst i Kharkov International Challenge, kvartsfinal US Open Grand Prix, 1/8 Bitburger Open Grand Prix Gold. Henri har visat sin höga prestationsnivå genom att vinna mot topp 20-spelare som Sho Sasaki (JPN).</p>
<p>Henri kommer med normal spelnivå att kvalificera sig bland de 38 spelare som har en möjlighet att delta i OS, men det krävs flera bra resultat och vunna matcher mot topp 20-spelare i världen för att bli uttagen till OS-truppen.</p>
<p>Henri har haft ett bra stöd under sju år från SOK, men tappade detta stöd för 2016 och sin plats i Topp & Talang-programmet. Detta innebär ingen skillnad i målsättningen, men förbundet och Henri får satsa mer resurser och det har blivit lite ändringar i den ursprungliga planeringen.</p>
<p>Mixedparet Nico Ruponen/Amanda Högström har en målsättning att kvalificera sig för spel i OS, framförallt är satsningen till OS 2020. Det är en mycket tuff uppgift att nå en plats bland de 16 par som får delta.</p>
<p>Nico/Amanda har haft en del problem med operation/skador(Amanda) under 2015, och detta innebar försämrad ranking och missad träning. Under hösten hade paret fortfarande en del problem, men under de sista månaderna har situationen förbättrats och utvecklingen har pekat uppåt. Världsrankingen som var nere på plats 120 i maj 2015 har flyttats uppåt till plats 56. De bästa resultaten kom under december månad: kvartsfinal i US Open (Grand Prix) och semifinal i Mexico City (Grand Prix). De har även vunnit mot duktiga par som är högt rankade, till exempel vinster mot nr 18 (Zieba/Mateusiak POL), nr. 23 (Chrisnanta/Neo SIN) samt par rankade 34 och 35.</p>
<p>Det finns i princip ingen chans för Nico/Amanda att kvalificera sig för OS i Rio 2016, men satsningen för paret ligger mot OS 2020.</p>
<p>SOK har satt en ”Time Out” på paret under våren 2016, då de efter 2015 vill se en skadefri och utvecklande period under våren, med fler bra prestationer. Chansen finns då för Nico/Amanda att komma tillbaka till Topp & Talang-programmet. Detta betyder att förbundet och spelarna själva behöver satsa mer av egna resurser, för att upprätthålla träning och tävlande.</p>
<p><strong>Euro Center</strong></p>
<p>För att kunna ha en internationellt fungerande träningsmiljö, är det viktigt för förbundet och våra bästa spelare att vi kan ha en bra verksamhet på vårt nationella center (Euro Center). SOK ger fortsatt samma stöd till denna verksamhet, och det ger resurser som är mycket viktiga i arbetet med den dagliga träningen.</p>
  
  <div class="text-gray-400"> Publicerad: 2016-01-18</div>
  

    </main>

</body>

</html>