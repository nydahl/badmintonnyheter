<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rapport från AG Nationell Badmintons utveckling</h1>
  <div class="mb-2 text-xl">Sedan maj månad har en arbetsgrupp tittat över förutsättningarna för nationell badminton och hur denna verksamhet ska hanteras under kommande år enligt uppdrag från styrelsen.
  </div>
    <p>Gruppen har haft två dagsammankomster och har kommit fram till slutsatsen att verksamheten Nationell Badminton (VoNB) behöver bli ett tydligt och prioriterat <strong><em>utvecklingsprojekt</em></strong> för att kunna lyfta svensk badminton in i framtiden. Vi tror att denna är en av de viktigaste frågorna kommande år för att både kunna stärka den viktiga klubbverksamheten i landet och för att skapa förutsättningar att lyfta svensk landslagsverksamhet på ett internationellt plan. Det bygger även på de inriktningsbeslut som togs fram genom tävlings-/serieutredningen från våren 2010.</p>
<p>I alla utvecklingsprojekt krävs en klar och tydlig målbild. Vi har ställt upp övergripande mål fram till 2017 och även specifika delområden inom VoNB där utvecklingsbehovet synes störst för att nå de övergripande målen.</p>
<p><strong>Övergripande Mål:</strong></p>
<p>-          Öka antalet licensierade spelare i Sverige (3000 till 5000)</p>
<p>-          Öka antalet lag (senior och ungdomar) i Sverige (160 till 300)</p>
<p>-          Öka antalet starter per licensierad spelare (0-värde fastställs - till 15,0)</p>
<p>-          Öka antalet deltagare per tävling (0-värde fastställs - till 120)</p>
<p>-          Öka kvalitén på våra tävlingar (0-värde fastställs – mäts löpande)</p>
<p>-          Utjämna tävlingsutbudet under längre period (aug – maj är period)</p>
<p>-          Minska administrativ börda för arrangörer (riktlinjer – stöd – system)</p>
<p><strong>Fokuserade områden under de övergripande målen </strong></p>
<p>-          Antalet starter inom U 9 – U 11 klasserna</p>
<p>-          Utveckling av deltagandet för U 17 – U 19 (minska tappet)</p>
<p>-          Öka jämställdheten i tävlandet mellan könen</p>
<p>-          Utveckla C och A – klass i storlek till minimum dagens B – klass</p>
<p>-          Öka internationellt deltagande i Svenska topptävlingar</p>
<p>-          Förenkla förstagångsstartandet i våra tävlingar ”barn och klubblösa”</p>
<p><strong>Organisation</strong></p>
<p>För att arbetet skall komma igång snarast möjligt och med full kraft anser arbetsgruppen att en utvecklingsorganisation bildas där grupperingar tar ansvar för olika områden. Inom varje område finns uppgifter av förvaltande karaktär som måste fungera och uppgifter av utvecklingskaraktär som ska föra svensk badminton framåt. Organisationen ska arbeta med de fyra verksamhetsområdena ”Lag”, ”Tävling”, ”Tekniska funktionärer” och ”Arrangemang”. Den består av en styrgrupp och fyra gruppledare med ett antal genomförandegrupper på ca 3-4 personer till sin hjälp. Styrgruppen behandlar övergripande frågor och samordnar frågor/beslut från de fyra verksamhetsområdena. Tanken ärtt genomförande-grupperna ska ha relativt avgränsade områden att arbeta med för att kunna fokusera på dessa områden genom att arbeta i mindre och effektiva grupperingar. För de förvaltande uppgifterna kommer det att finnas kanslistöd.</p>
<p>Se föreslagen <a href="http://iof1.idrottonline.se/link/a13329e2236b4e8eb6938210b6a9d6a5.aspx">organisationsskiss</a> här och <a href="http://iof1.idrottonline.se/link/b7b31fa53369462dadc6940581d981dc.aspx">beskrivande text </a>här.<br /><strong></strong></p>
<p><strong>Avslutning</strong></p>
<p>Med denna rapport avslutar den interimistiskt tillsatta gruppen sitt arbete och hoppas på positiv respons från Badmintonsverige att omorganisera VoNB enligt bifogat förslag och med inriktning på utveckling mot uppsatta mål.</p>
<p>Vi uppmanar alla som  är intresserade av ett eller flera områden ovan att skicka ett mail till <a href="mailto:sbf@badminton.nu">sbf@badminton.nu</a> och anmäla sitt intresse. Ta nu chansen att vara med och påverka vår sport in i framtiden!</p>
<p> </p>
<p>Uppsala 2011-06-30</p>
<p>Christine Bergmark<br />Erika Borgstedt<br />Mats Lundqvist<br />Kenneth Nordh<br />Jan-Erik Sandin<br />Stefan Sjöö<br />Mats Svensson<br />Kia Altemark<br />Thomas Angarth</p>
  
  <div class="text-gray-400"> Publicerad: 2011-07-01</div>
  

    </main>

</body>

</html>