<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Täby vann dramatisk SM-final!</h1>
  <div class="mb-2 text-xl">Vilken dramatik! Täby vann SM-finalen mot Fyrisfjädern med 4-3 efter Golden set-avgörande. Stor hjälte blev Hermansah, som vann Golden set mot Victor Svendsen.
  </div>
    <p><em>Bilden ovan: Täbys Hermansah jublar efter att ha slagit in matchbollen i Golden set. Foto: Torbjörn Jansson.</em></p>
<p>Stämningen var magisk och laddad i IFU Arena. SM-finalen mellan Fyrisfjädern och Täby hade en fantastisk inramning. Hela 1 405 åskådare var på plats - härligt! Här fanns de båda lagens stora hejarklackar, deltagarna från Svenska Cupen som spelas samtidigt i Uppsala, och tillresta badmintonsupportrar från många olika orter i Sverige.</p>
<p>SM-finalen blev också precis så jämn och spännande som många hade förutspått. Fyrisfjädern från Uppsala är de senaste decenniernas dominanter i svensk badminton, och har vunnit fyra av de fem senaste SM-finalerna.</p>
<p>Men Täby, som vann båda matcherna mot Fyrisfjädern under säsongens SBL-spel, drog den här gången det längsta strået. SM-finalen fick avgöras i Golden set efter 3-3 i de ordinarie matcherna. I Golden set var Täbys indonesier Hermansah starkare än Fyrisfjäderns dansk Victor Svendsen. Hermansah höll nerverna i styr, spelade klokt och vann med 11-6.</p>
<p>En revansch för Hermansah som precis hade förlorat herrsingel 1 mot samma Victor.</p>
<p>Här nedan följer resultaten i de sex ordinarie delmatcherna i SM-finalen Fyrisfjädern – Täby. </p>
<p><strong>Damsingel</strong></p>
<p>Mette Poulsen – Ashwathi Pillai 11-3, 7-11, 11-6, 11-3.</p>
<p>En match som Fyrisfjäderns starka danska damsingelspelare Mette Poulsen dominerade, förutom i andra set. Hon täckte banan väl, drev runt Ashwathi Pillai med snabba anfallsclear och tog bollen högt vid nät. Sammantaget en säker seger.</p>
<p><strong>Herrsingel 2</strong></p>
<p>Andy Tsai – Mathias Wigardt 11-9, 7-11, 11-9, 5-11, 2-11.</p>
<p>Täbys Mathias Wigardt var favorit, men Andy Tsai bjöd rejält motstånd och tog också ledningen med 2-1 i set efter klokt spel. Andy höll ned bollen, spelade bra nätspel och Mathias kom inte riktigt åt med sin fruktade smash. Men i de två sista seten vände spelet.</p>
<p>- Jag fick bättre längd på slagen, kunde dominera nätet och fick Andy att lyfta bollarna, sa Mathias efter matchen.</p>
<p><strong>Mixeddubbel</strong></p>
<p>Richard Eidestedt/Amanda Högström – Hermansah/Emma Wengberg 11-8, 7-11, 11-10, 4-11, 10-11.</p>
<p>På förhand en nyckelmatch där utgången kändes mycket oviss. Det märktes också, spelet kännetecknades av en hel del nerver. Slutet blev gastkramande. Richard/Amanda hade 10-8 i femte och avgörande set, och därmed tre möjligheter att vinna matchen. Men Hermansah/Emma var starka på slutbollarna och vann med 11-10. </p>
<p><strong>Herrdubbel</strong></p>
<p>Richard Eidestedt/Victor Svendsen – Mathias Wigarth/Rio Wilianto 11-8, 11-3, 9-11, 11-6.</p>
<p>Fyrisfjädern kvitterade till 2-2 genom vinst i en underhållande herrdubbel. Richard/Victor styrde spelet, var oftast det offensiva paret och fick utdelning i de flesta bollar. Mathias/Rio försvarade sig med många spektakulära räddningar och plockar på smashar från Fyrisfjädernparet men kunde till slut inte stå emot.</p>
<p><strong>Damdubbel</strong></p>
<p>Amanda Högström/Moa Sjöö – Clara Nistad/Emma Wengberg 8-11, 11-10, 11-3, 7-11, 3-11.</p>
<p>En jämn, spännande och välspelad damdubbel i fem set. Båda paren var fokuserade och jobbade stenhårt på varje boll. Till slut avgjorde Täbyparets större tyngd och offensiva styrka.</p>
<p><strong>Herrsingel 1</strong></p>
<p>Victor Svendsen – Hermansah 11-10, 11-0, 7-11, 10-11, 11-8.</p>
<p>Ytterligare en dramatisk femsetsmatch. Victor ledde med 2-0 i set, när Hermansah höjde sitt spel betydligt och tog tredje och fjärde set. Han ledde också med 5-1 i femte set, innan Victor kom tillbaka, vände och vann. En singel på hög nivå.</p>
<p>Hade du inte möjlighet att vara på plats i IFU Arena kan du följa finalen via sändningen på YouTube. Här har du länkarna.</p>
<p> </p>
<p><iframe frameborder="0" allowfullscreen="" height="315" src="https://www.youtube.com/embed/W2rW7NN6y0M" width="560"></iframe> <iframe frameborder="0" allowfullscreen="" height="315" src="https://www.youtube.com/embed/CG7m3z29QNU" width="560"></iframe></p>
  
  <div class="text-gray-400"> Publicerad: 2018-04-21</div>
  

    </main>

</body>

</html>