<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Historiskt indiskt guld för P.V. Sindhu</h1>
  <div class="mb-2 text-xl">P.V. Sindhu blev historisk när hon vann Indiens första VM-guld i badminton. Segern tillägnande hon bland annat sin mamma. – Jag kände mig så stolt när nationalsången spelades och jag vill tacka alla där hemma som såg matchen och bad för mig, sa hon.
  </div>
    <p>Efter två VM-silver och ett OS-silver fick P.V. Sindhu äntligen kliva högst upp på pallen i ett stort internationellt mästerskap. Och i söndagens final mot japanskan Nozomi Okuhara var det aldrig något snack om vem som var den bästa spelaren. P.V. Sindhu tog kommandot direkt och pressade Okuhara i högt tempo från hörn till hörn för att sedan avgöra duellerna med välriktade smashar.</p>
<p>Japanskan hade inget att sätta emot Sindhus aggressiva och bestämda spel och efter 37 minuter hade indiskan vunnit med förkrossande 21-7, 21-7.</p>
<p>Segern fick stor uppmärksamhet i hemlandet där badminton är en av de största sporterna efter cricket och P.V. Sindhu tillhör de allra största idrottsstjärnorna.</p>
<p>Indiens premiärminister Narendra Modi, som har 50 miljoner följare på Twitter, gratulerade P.V. Sindhu och hyllande de indiska framgångarna i <a href="https://twitter.com/narendramodi/status/1165612987614400513?s=20">en exalterad tweet</a>. Bollywood megastjärnan Amitabh Bachchan, med lika många följare på Twitter, var en av flera andra kändisar som <a href="https://twitter.com/SrBachchan/status/1165675544429514752">stämde in i hyllningskören</a>.</p>
<p><iframe frameborder="0" allowfullscreen="" height="538" src="https://www.youtube.com/embed/0e0ABT7GrUE" width="957"></iframe></p>
<p><em>En lycklig P.V. Sindhu intervjuas av Badminton Europe efter matchen. </em></p>
<p><b>Momota överlägsen</b></p>
<p>I herrsingelfinalen var det upplagt för en intressant drabbning mellan titelförsvararen Kento Momota och danska överraskningen Anders Antonsen. Tyvärr stod inte dansken att känna igen i finalen och matchen blev ett antiklimax.</p>
<p>Antonsen försökte så gott det gick att titta hål i japanens vattentäta defensiv men det tyckes omöjligt. Istället var det Momota som briljerade med varierat spel mot en frustrerad dansk som verkade ha svårt att röra sig lika bra på banan som i tidigare matcher. Setsiffrorna 21-9, 21-3 vittnade om japanens överlägsenhet för dagen.  </p>
<p>Antonsen kan dock vara oerhört stolt över sin VM-turnering där han presterat på topp och visat att han tillhör de allra bästa herrsingelspelarna i världen.  </p>
<p><b>Spännande damdubbel </b></p>
<p>I damdubbel och herrdubbel bjöds det på mycket jämnare matcher än i singel. Den heljapanska finalen i damdubbel blev oerhört dramatisk i tredje set när Fukushima/Hirota räddade fem matchbollar i rad och sedan själva spelade sig fram till matchboll. Men då vände de regerande mästarna Matsumoto/Nagahara och vann på sin sjätte matchboll.</p>
<p>I herrdubbel tog det indonesiska paret Setiawan/Ahsan sitt tredje VM-guld när de besegrade japanerna Hoki/Kobayashi.</p>
<p>I mixeddubbel vann kineserna Zheng/Huang mot ett thailändskt par.</p>
<p><b>Japan vann medaljligan </b></p>
<p>Den sammanlagda medaljligan i VM vanns av Japan med 2 guld, 3 silver och 1 brons.</p>
<p>Kina gjorde sitt sämsta VM på länge med ”endast” 1 guld och 4 brons. Det är första gången sedan 1995 som Kina inte tog mer än 1 guld på VM.</p>
<p>Indonesien tog tre medaljer (1 guld, två brons), Thailand tre medaljer (1 silver, 2 brons), Indien 1 guld och 1 brons, och Danmark 1 silver. </p>
<p><a href="https://bwflive.tournamentsoftware.com/sport/matches.aspx?id=F4F75B1C-E72D-4248-865F-8EC38C06F7CB&d=20190825">Se resultat från VM-finalerna här.</a></p>
  
  <div class="text-gray-400"> Publicerad: 2019-08-26</div>
  

    </main>

</body>

</html>