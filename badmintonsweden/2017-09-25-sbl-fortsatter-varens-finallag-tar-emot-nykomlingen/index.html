<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SBL fortsätter – vårens finallag tar emot nykomlingen</h1>
  <div class="mb-2 text-xl">Förra veckan startade SBL med heta matcher, dramatik och flera överraskande resultat. Under tisdag fortsätter serien då vårens finalister Kista tar emot nykomlingen Trollhättan samtidigt som Halmstad tar emot Täby.
  </div>
    <p><em>Bild: Kistas Cecilia Bjunér under vårens SM-final mot Fyrisfjädern. Foto: Torbjörn Jansson.</em></p>
<p>Fjolårsfinalisten Kista åkte på en smäll i säsongens första hemmamatch då Halmstad vann med 4-2. Nu väntar en ny uppgift för stockholmarna då nykomlingen Trollhättan kommer på besök.</p>
<p>− Jag tror att Trollhättan är ett bra lag. Det kan bli en riktigt tuff match, säger Kistas lagledare Bo Bjunér inför tisdagen.</p>
<p>Mycket är nytt i Kista och det syntes i premiären. Nya danskan Iben Bergstein vann sin singel mot landsmaninnan Line Fleischer Nielsen, men i damdubbel tillsammans med Cecilia Bjunér blev det förlust mot Halmstads Line Fleischer Nielsen/Louise Eriksson.</p>
<p>− De hade inte spelat ihop innan men det är sånt som kommer att bli bättre med tiden. Vi kommer att bli starkare under säsongen, säger Bo Bjunér.</p>
<p>Ytterligare en ny spelare som behöver tid för att ställa om sig till SBL är Abdul Kadir Zailani som förlorade en jämn herrsingel mot Halmstads Felix Burestedt.</p>
<p>− ”Abbe” som vi kallar honom är en sevärd spelare. Han har fin teknik och en underbar handled när han viker undan bollarna, säger Bo Bjunér.</p>
<p>Trollhättan som öppnade serien mot Skogås, och även de förlorade med 2-4, siktar mot sina första SBL-poäng. Laget var med i matchen senast och segrar i delmatcherna kom genom Mikael Westerbäck i herrsingel och Nikolaj Overgaard/Sara Lundgaard i mixeddubbel.</p>
<p>På västkusten möts två lag med vind i seglen. Både hemmalaget Halmstad och gästande Täby vann sina premiärer. Täby fick en drömstart då de lyckades besegra regerande mästarna Fyrisfjädern i premiären, men det krävdes ett avgörande Golden Set. Halmstad visade att man är att räkna med kommande säsong då de slog vårens finalister Kista.</p>
<p>Här kan du följa matchresultaten och se laguppställningar 24 timmar innan match.</p>
<p>Tisdag 26 sept, kl. 18:30 - <a href="http://www.eltok.net/sb/tournament/show/430" target="_blank">Kista-Trollhättan</a></p>
<p>Tisdag 26 sept, kl. 18:30 - <a href="http://www.eltok.net/sb/tournament/show/431" target="_blank">Halmstad-Täby</a></p>
<p>För eventuell webb-sändning hänvisar vi till klubbarnas respektive hemsidor.</p>
<p>Veckan som kommer innehåller två SBL-matcher. Serien fortsätter veckan därpå då omgången kompletteras med matcherna Umeå-Fyrisfjädern och Skogås-Spårvägen.</p>
<p><a href="http://www.badminton.nu/tavlingserie/SvenskaBadmintonligan/" target="_blank">Läs mer på vår SBL-sajt</a></p>
  
  <div class="text-gray-400"> Publicerad: 2017-09-25</div>
  

    </main>

</body>

</html>