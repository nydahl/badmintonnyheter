<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Grundserien avslutad – nu börjar allvaret</h1>
  <div class="mb-2 text-xl">Mellanserien startar redan den 25/1.
  </div>
    <p>Ända sedan den 27/9 fram till den 19/1 har grundserien pågått. Utgången av denna speglar väl den tro de flesta lagen har haft vad gäller placering. Nu är det så dags för slutspel i form av mellanserier, där de fyra översta lagen spelar en enkelserie för kvalificering till semifinal respektive kvartsfinal. De fyra understa lagen å sin sida spelar i sin tur en enkelserie för kvalificering till kvartsfinal</p>
<p> </p>
<p>Att Fyrisfjädern och Kista skulle vara de lag som slogs om segern i grundserien gav nog inga höga odds. Likaså tippade säkert många att Team Badminton Väst skulle ta hand om tredjeplatsen, vilket även blev fallet. Vilket lag som skulle bli fyra kanske var mer oförutsägbart, men nu drog i alla fall Täby det längsta strået. Dessa fyra lag är därmed kvalificerade för spel i Mellanserie A.</p>
<p>Av övriga lag hamnade Spårvägen strax efter Skogås och en liten bit längre ner kom Västerås och Vårvinden. Därmed blev det inga direkta överraskningar i grundserien och dessa lag spelar därmed i Mellanserie B.</p>
<p> </p>
<p>Som förra året gynnas de bättre placerade lagen i respektive mellanserie genom att de erhåller poäng utifrån sin placering i mellanserien innan start. Dessutom får de två bästa lagen i respektive mellanserie spela en hemmamatch mer. Detta förhållande brukar också ge fördelar, men det är ju det som är meningen. En bra placering i grundserien ska gynna de starkare lagens fortsatta spel.</p>
<p>Idén med mellanserierna är att de ska ge betydligt jämnare matcher än vad som förekommer i grundserien och därmed öka intresset, spänningen och därmed publiktrycket. Matcherna spelas också under en kortare tidsrymd, nämligen den 25/1 till 28/2. Allting blir därmed lite mer koncentrerat för att också öka fokus på matcherna.</p>
<p> </p>
<p>När det så slutligen blir dags för själva slutspelet kommer kvarts- och semifinaler att avgöras från den 6/3 till den 11/4 samt avslutas med en hejdundrande final den 18 april. </p>
<p> </p>
<p>Nå, hur kommer det att gå då? Vem koras som slutlig Lag SM-segrare? Det är stört omöjligt att säga, men många tippar att finalen just kommer att spelas mellan Kista och Fyrisfjädern. Vi vill i alla fall se samma spänning och ovissa finalmatch som förra året, då all publik satt som på nålar och skrek sig hesa vid en av de absolut mest jämna matcher vi haft i en Lag SM-final.</p>
<p> </p>
<p><a target="_blank" href="http://badmintonsweden.tournamentsoftware.com/sport/draw.aspx?id=9EB92210-8F27-4873-A9C6-55757D326AC7&draw=36">Här finner du spelschemat för mellanserie A</a></p>
<p><a target="_blank" href="http://badmintonsweden.tournamentsoftware.com/sport/draw.aspx?id=9EB92210-8F27-4873-A9C6-55757D326AC7&draw=37">Här finner du spelschemat för mellanserie B</a></p>
  
  <div class="text-gray-400"> Publicerad: 2016-01-21</div>
  

    </main>

</body>

</html>