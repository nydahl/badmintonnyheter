<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat EM i Kazan</h1>
  <div class="mb-2 text-xl">Europamästerskapen tog slut redan efter första dagens spel för den svenska truppen. Visst var förväntningarna inte så stora, men att alla spelare/par skulle förlora den inledande omgången var överraskande. Henri Hurskainen som spelade så fantastiskt bra för 2 år sedan i Karlskrona och tog sig ända fram till en finalplats, kom inte upp i normal spelnivå.
  </div>
    <p><span style="text-decoration: underline;">En sammanfattning och kortare analys av matcherna.</span></p>
<p>Ingen av de svenska singelspelarna/paren har en seedning bland de 8 bästa. Vår nivå är alltså resultatmässigt bland de 9-48 rankade.</p>
<p>En bra match trots förlust gör mixedparet Jonatan Nord/Emelie Lennartsson. De spelar mycket bra i första set mot nr. 6 på Europarankingen Anders Kristiansen/Julie Houmann från Danmark och vinner detta med 21-11. I andra set ändrar det danska paret taktik och vi har svårt att ändra spelet för att korrigera detta, förlust med 12-21. I tredj set är det bra fram till 10-11, då det gäller att plocka fram det bästa spelet i slutet på tredje, då blir det istället 3 enkla misstag och plötsligt stress att komma ikapp fyra poängs underläge, Det blir förlust med 15-21 i tredje. Ett bra försök, men måste kunna plocka fram det bästa spelet vid de avgörande momenten.</p>
<p>Idag torsdag vann även det danska paret över det nr 2 seedade paret och en av favoriterna till vinsten Chris och Gabriella Adcock från England.</p>
<p>Gabriel Ulldahl gör även han en godkänd insats, trots förlust med 17-21 18-21. Gabriel mötte Dmytro Zavadsky (UKR) som är en bra motståndare. Gabriel får inte riktigt sitt spel att fungera, utan kommer in i för mycket flacka snabba dueller, dessutom blir det lite för enkla misstag. Gabriel försöker, men man ser att han påverkats av de skadeproblem han har dragits med under senaste tiden. Säkerheten vid högt tempo och svårare slag saknas lite grann.</p>
<p>Henri Hurskainen mötte Yuhan Tan (BEL) i den första matchen. Redan från start får Henri jobba väldigt hårt för att vinna poäng. Nätspelet fungerar inte så bra och motståndaren läser slagen bra, förlust i första set med 14-21. I andra set går det fortfarande trögt, men Henri får mer rörelse på motståndaren och bättre lägen, vinst med 21-18. I tredje set börjar det väldigt dåligt och stress kommer in i spelet, Henri väljer många fel val av slag och setförlusten blir stor 9-21. Henri brukar kunna plocka fram ett bättre spel i de lägen då de krävs, men denna gången fanns det inte där. Varken kropp eller huvud fungerade på ett bra sätt.</p>
<p>Henri har haft en jobbig säsong med många små skador och på senaste tiden även sjukdomar. De senaste 5 veckorna då förberedelsen för EM, varit som viktigast, var Henri sjuk 2.5 vecka och spelade dessutom seriespel halvsjuk, det är heller inte optimalt att spela 4 seriematcher (semi och final) på 8 dagar, när man ligger efter med träningen.</p>
<p>NicoRuponen/Amanda Högström spelade ett bra första set 18-21 mot det rutinerade paret Vitalij Durkin/Nina Vislova (RUS). I andra set ändrade det ryska paret taktik och utnyttjade att Amanda har problem med sina knän och problem att röra sig, förlust med 7-21. Det var en chansning att spelet skulle kunna stämma så bra som krävs för vinst, med den lilla mängd av träning tillsammans som varit under de senaste veckorna.</p>
<p>Matilda Petersen mötte Natalya Voytsekh (UKR) som på papperet är en jämnbördig motståndare. Det blev en förlust i tre set 18-21 21-13 17-21 i en jämn match. Matilda har ett högre tempo än motståndaren, när slagen fungerar, men det blir för många misstag i viktiga lägen.</p>
<p><span style="text-decoration: underline;">Utvärdering</span></p>
<p>Skador och sjukdomar kommer alltid att finnas när vi pratar om elit idrott, men helt klart var det alldeles för mycket av detta inför förberedelserna för detta mästerskap. Det kändes ibland som ett lotteri på vilken nivå vi skulle kunna spela och det ger inget bra självförtroende för spelarna på banan. Att under en viktig förberedelsetid spela så mycket seriematcher, var inte heller bra. Där vissa spelare även halvskadade/sjuka ändå måste representera laget.</p>
<p><span style="text-decoration: underline;">Framtid</span></p>
<p>Vi måste bli bättre. Detta gör vi i första hand genom att träna, med rätt mängd av träning och kvalité. Vi har nu en en viktigt period framför oss och sedan väntar VM i köpenhamn i slutet av augusti. Jag hoppas och tror att vi kommer vara bättre förberedda för det mästerskapet.</p>
<p> </p>
<p><strong>Länkar: YouTube, Tournament Software, Facebook and Twitter.</strong></p>
<p> </p>
<p>Tournament Software Link: Lottning och resultat: <a href="http://www.tournamentsoftware.com/sport/matches.aspx?id=54E96E67-3907-400E-80FC-64EB561924E1">http://www.tournamentsoftware.com/sport/matches.aspx?id=54E96E67-3907-400E-80FC-64EB561924E1</a></p>
<p>Badminton Europe Facebook page: <a href="https://www.facebook.com/badmintoneurope">https://www.facebook.com/badmintoneurope</a></p>
<p>Twitter Handle: @EuropeBEC   Hashtag #EC2014</p>
<p>Webb.TV YouTube Link: <a href="https://www.youtube.com/user/BadmintonEuropeConf">https://www.youtube.com/user/BadmintonEuropeConf</a></p>
  
  <div class="text-gray-400"> Publicerad: 2014-04-24</div>
  

    </main>

</body>

</html>