<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Knäskadad von Dahn grusade BKC:s segerförhoppningar</h1>
  <div class="mb-2 text-xl">BK Carlskrona hade stora förhoppningar om poäng hemma mot Täby. Dessa blev betydligt mindre på tisdagsförmiddagen då en knäskada satte stopp för Dennis von Dahns medverkan. I Dennis frånvaro blev det tungt för hemmalaget som föll med 1-6 och nu är slutspelsplatsen hotad.
  </div>
    <p>- Med Dennis i laget hade det varit helt andra förutsättningar. Nu fick vi stuva om rejält i laguppställningen och då spred sig omedelbart en osäkerhet, sa BKC:s lagledare Martin Blom.</p>
<p> </p>
<p>I den nya laguppställningen fick Blom ta hand om andrasingeln och trots att han stretade emot bra så var Kidambi Nandagopal för svår och det blev förlust i två raka set. Blom spelade även andradubbeln tillsammans med Eric Fransson som hoppade in. Eric har hållit uppe med tävlandet under några år och efter knapp förlust i första set, 21-23, så orkade inte han och Blom i andra set mot Peder Nordin/Kidambi Nandagopal som vann enkelt.</p>
<p> </p>
<p>Två matcher gick till golden set och båda vanns av Täby. Först var det förstadubbeln där Täbys Nico Ruponen och Mattias Wigardt vann med 11-6 över Magnus Sahlberg och Linus Conrad i skiljeset. Frida Mattsson och Karolina Kotte är lika gamla och har utkämpat åtskilliga fighter under ungdomsåren, den här gången vann Kotte och Täby med 11-9 i skiljeset. Mattsson i par Emelie Lennartsson tog kvällens enda hemmaseger då de i dubbeln vann över Mikael Jäntti och Amanda Andrén.</p>
<p> </p>
<p>För BKC blir det i helgen retur borta mot Täby på lördag och på söndag väntar Skogås borts som slåss med BKC om sista slutspelsplatsen.</p>
<p>-Det positiva för oss var att Skogås föll med 6-1 mot Kista i kväll och vi ligger fortfarande en poäng före. Nu hoppas vi på att Dennis blir kurant i sitt knä till helgen och i så fall sparar vi honom till Skogås-matchen där vi helst ska vinna för att vara slutspelsklara, avslutade Martin Blom.</p>
<p> </p>
<p>/Mikael Svensson</p>
<p> </p>
  
  <div class="text-gray-400"> Publicerad: 2012-02-08</div>
  

    </main>

</body>

</html>