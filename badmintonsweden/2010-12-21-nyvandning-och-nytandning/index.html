<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Nyvändning och nytändning!</h1>
  <div class="mb-2 text-xl">Vår förbundschef Magnus Fantenberg har bestämt sig för att sluta hos oss och flyga vidare mot nya utmaningar. Magnus kommer att lämna sin tjänst inom Badminton Sweden under februari 2011.
  </div>
    <p>Magnus har bidragit till att ta fram Badminton Swedens långsiktiga verksamhetsinriktning och har lett arbetet utifrån de planer och mål som årsmötet har godkänt som vår väg mot vår vision. Magnus känner dock att han inte är tillräckligt motiverad som förbundschef för att fullfölja detta uppdrag utan vill i stället närma sig sin dröm som ekonom inom det finansiella området. Vi respekterar Magnus beslut, tackar för hans insatser och önskar honom lycka till i de nya utmaningar som väntar runt hörnet! Magnus kommer att ansvara för att slutföra ett antal projekt och uppdrag, bland annat Swedish International Stockholm och lanseringen av förbundets 75-årsjubileum. Dessutom kommer Magnus att ansvara för ekonomi/redovisning tills en ny lösning har hittats.</p>
<p> </p>
<p>Från och med idag är Thomas Angarth tillförordnad förbundschef och har även fortsatt ansvar över VO Utbildning. Badminton Sweden för i dagsläget diskussioner med personer som kommer att ansvara för VO Internationell Badminton, och vi räknar med att vi inom kort kan presentera den nya organisationen inom verksamhetsområdet.</p>
<p> </p>
<p>Vår värld är föränderlig, så även vår verksamhet och våra resurser. Vi alla måste känna att vi brinner för det vi gör för först då kan vi ge vi den maximala insatsen. Tack vare det gedigna strukturarbete som förbundet har bedrivit under de senaste åren kan även en oväntad uppsägning vändas till något positivt för båda parter.</p>
<p> </p>
<p>Den organisation som sjösätts nu gäller tills vidare och styrelsen i Badminton Sweden kommer under våren att arbeta med att få till stånd en långsiktig organisatorisk lösning som väl kan svara mot de behov och förväntningar som finns i en modern idrottsrörelse.</p>
<p> </p>
<p>Mervi Karttunen</p>
<p><em>Ordförande </em></p>
  
  <div class="text-gray-400"> Publicerad: 2010-12-21</div>
  

    </main>

</body>

</html>