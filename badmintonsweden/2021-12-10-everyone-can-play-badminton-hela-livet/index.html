<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Everyone can play – Badminton hela livet</h1>
  <div class="mb-2 text-xl">Projektet ”Everyone can play – Badminton hela livet” sätter människor i rörelse och inspirerar till ett aktivt engagemang inom föreningslivet. – Det är ett bra tryck i våra pilotföreningar, och det sprider sig, säger Claes Johansson.
  </div>
    <p>Det var i april 2020 som förbundet fick beskedet om stöd från Svenska Spel och RF:s Rörelsefonden, sen kom pandemin och vi fick senarelägga starten.<br />– Men sedan en tid är vi i full gång och resultaten av vårt arbete har redan börjat visa sig, säger Claes Johansson, föreningsutvecklare i Svenska Badmintonförbundet. Det är en viktig strategisk satsning som bidragit till utveckling i flera led och som vi kommer att ha stor nytta av i framtiden.<br /><br />Sammanfattningsvis har våra 20 pilotföreningar genom Svenska Spel och Rörelsefonden fått möjlighet att jobba mot upp till tre olika målgrupper (15-25 år, 26-65 eller 65+) i en tvåstegsraket. I det första skedet, där vi befinner oss nu, hitta metodik och få erfarenheter, för att sen i steg två  implementera allt det vi lärt oss på fler föreningar i Badminton-Sverige. <br />Ett mål har varit givet och lyser i rödaste skrift: att rekrytera in nya medlemmar, oavsett ålder – som inte haft kontakt med föreningsidrott och badminton tidigare – och på olika sätt inspirera till ett aktivt engagemang inom föreningslivet, inom såväl egen fysisk träning som ledarskap i olika funktioner.<br />Hur det har gått?<br />– Det är med stor glädje vi kan konstatera att det är fullt tryck ute i våra pilotföreningar och att grupperna är precis så fyllda i numerären som vi önskade när vi tog höjd inledningsvis i projektet. På många håll är det idag kölistor för att börja träna eftersom intresset är större än vad vi kan ta emot. Det gäller i synnerhet inom vuxengrupperna, vilket än en gång visar vilken bra och viktig idrott badminton är oavsett var man befinner sig i livet åldersmässigt. Alla kan spela på sin egen nivå och kan på så sätt få precis den ökade fysiska aktivitet som projektet eftersträvar. Inkluderingen blir en självklar del, där alla deltar, oavsett prestation eller förutsättningar.<br /><br />Ringar på vattnet<br />En av erfarenheterna vi tar till oss är hur väl integreringen fungerat inom alla åldersgrupper. Tidigare var det företrädesvis de yngre åldersgrupperna som rekryterades in. I detta projekt har pilotföreningarna haft stor framgång även i vuxengrupperna och bland seniorer.<br />– En effekt vi inte räknade med inledningsvis var att fler föreningar – trots att de är utanför projektet – redan har kört igång organiserad föreningsverksamhet efter inspiration av ”Everyone can play – Badminton hela livet”. Det är förstås det bästa kvitto vi kan få. <br /><br />Claes menar att detta projekt kommit att öppna nya dörrar och blåsa liv i både ny och befintlig verksamhet, över tid. <br />– Jag upplever att vi har hittat en utvecklingsmodell för framtiden som vi i nästa fas, vid projektets slut i maj 2022, ska ta med oss ut och implementera i hela Badminton-Sverige.<br /><br />Fakta:<br />Deltagande föreningar i projektet har varit, från norr till söder: Carlskrona, Aura, Helsingborg, Halmstad, Eksjö, Västra Frölunda, Göteborgs Badmintonklubb, Påvelund, Vårvinden, Trollhättan, Örebro, Borlänge, Täby, Sollentuna, Spårvägen, Botkyrka, Bromma, Fyrisfjädern, IFK Umeå samt BMK Fjädern i Kiruna.</p>
  
  <div class="text-gray-400"> Publicerad: 2021-12-10</div>
  

    </main>

</body>

</html>