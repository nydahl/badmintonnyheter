<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Anders Mårtensson vice ordförande</h1>
  <div class="mb-2 text-xl">En kort presentation av styrelseledamöternas ansvarsområden har startat. Vi fortsätter med vice ordförande.
  </div>
    <p><strong> </strong><strong>Vad prioriterar du främst i dina ansvarsområden?</strong></p>
<p>Med tanke på att jag fått några heta potatisar på mitt bord (centraliserad träning, NBC och RIG), vilket förmodligen leder till att jag snart är impopulär i de flesta läger, som borde jag kanske svara att högst prioriterat är att hitta min ersättare.</p>
<p><strong> </strong></p>
<p><strong>Vad kommer du att arbeta med fram till förbundsmötet i september? </strong></p>
<p>Jag vill arbeta med åtgärder som får oss att lyfta badminton på alla nivåer. Vi måste bort från det negativa tänket där vi gömmer oss bakom ursäkter om varför saker och ting inte går.</p>
<p> </p>
<p>Jag vill medverka till att vi arbetar mycket tydligare mot mål och delmål. Många av tidigare tagna verksamhetsmål innehåller många fina ord men är inte mätbara och därför i min värld inga mål.</p>
<p> </p>
<p>Badminton-Sverige har gett oss ett stort förtroende och det ska vi leva upp till. Handlingsplanen med föreningsutvecklare ser jag som vår klart viktigaste uppgift för lyckas vi inte med den kommer det mesta att falla.</p>
<p> </p>
<p>Talangfulla ungdomar som vill satsa ska få chansen att göra detta och i unga år få komma ut internationellt för att tävla och träna. Vinnare ska premieras och vi ska bort från inställningen att det är rättvist om alla får lika mycket.</p>
<p> </p>
<p>De duktiga tränare vi har, framförallt de som är anställda av förbundet, ska i ännu större utsträckning än idag arbeta mot att hjälpa spelare mot den internationella eliten och det är mot det målet deras arbete ska bedömas.</p>
<p> </p>
<p>Vi måste höja våra tävlingsarrangemang på alla nivåer och anpassa tävlingarna efter dagens samhälle.  I basen ska vi ha tidsmässigt korta tävlingar med mycket matcher och på elitsidan måste vi förbättra arrangemangen betydligt och höja prispengarna.</p>
<p><strong> </strong></p>
<p><strong>Ansvarsområde</strong>:</p>
<p>AU (arbetsutskottet)</p>
<p>VoIB, NBC, Centraliserad träning</p>
<p>Styrelsen informerar</p>
  
  <div class="text-gray-400"> Publicerad: 2013-02-25</div>
  

    </main>

</body>

</html>