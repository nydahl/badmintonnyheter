<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Resultat Yonex French Open</h1>
  <div class="mb-2 text-xl">Bra spel i flera set, men förluster efter tre set i HS och DD i kvalspelet.
  </div>
    <p>Henri Hurskainen fick en ny motståndare i första omgången i kvalet. Den unge Mohamed Arif Abdul Latif från Malaysia som har visat ett mycket lovande spel i tidigare turneringar. </p>
<p> </p>
<p>Henri spelade mycket bra i första set, bra nätspel och sticksmashar gav ett som man tyckte tryggt försprång med 20-11, men plötsligt spelade Arif fantastisk bra och hade dessutom lite tur i några dueller, det verkade omöjligt att ta en poäng till. Arif utjämnade till 20-20 innan Henri kunde få sin första poäng och sedan vinna setet med 24-22. Henri fick jobba hårt och det visade sig i andra, då Arifvann detta med 21-9. I tredje set kunde Henri hitta sitt vinnande spel igen och vinna efter 56 minuter med 21-17.</p>
<p> </p>
<p>Efter enbart 2 timmars vila fick Henri möta Gurusaidutt R.M.V. från Indien som hade fått w.o. i sin första match. Henri spelade bra i första set som han vann med 21-17, men i andra började han känna av att kroppen började bli trött. Efter förlust med 21-15 i andra, försökte Henri ge allt i början av tredje i ett försök att avgöra bollarna snabbt, men det huvudet ville kunde tyvärr inte kroppen göra, storförlust i setet med 21-3.</p>
<p> </p>
<p>Henri har fortfarande problem med sin rygg och det har påverkat hans träning i fyra veckor. Vi måste få ordning på detta för att det inte ska ha alltför stor påverkan på hans framtida fysiska förmåga. Henri ska nu få ordentlig behandling och vila några dagar.</p>
<p> </p>
<p>Emma Wengberg/Emelie Lennartsson var lottade mot samma motståndare Amitapei/Taerattanachai från Thailand som de förlorade stort mot i Danish Open.</p>
<p> </p>
<p>Första set såg likadant ut som i Odense, förlust med 21-11. Men efter detta började tjejerna spela ut och i många dueller visa en bra defensiv som det thailändska paret inte kunde övervinna. Vinst i andra med siffrorna 21-16. I tredje set fortsatte tjejerna med en bra defensiv, samt att möta bollarna tidigt och variera anfallsspelet. Ledningen blev 17-11 men försvann till 18-18. Efter två vunna poäng var det dags för två matchbollar vid 20-18. Men när det inte får ske, kom det 2-3 ganska enkla misstag och förlust med 20-22.</p>
<p> </p>
<p>Både Henri och Emma/Emelie visar att de kan spela bra badminton mot duktiga motståndare i dessa Superserietävlingar, men vi måste få in mer strategier i spelet i början och i slutet av matcherna. Hur vi ska tänka i början och i slutet på matcherna.</p>
<p> </p>
<p>Resultat från tävlingen finner ni via länken:</p>
<p><a href="http://www.tournamentsoftware.com/sport/tournament.aspx?id=69C6BA8C-A6C4-4C22-852C-AA3D99223E35 ">http://www.tournamentsoftware.com/sport/tournament.aspx?id=69C6BA8C-A6C4-4C22-852C-AA3D99223E35 </a></p>
<p> </p>
<p>/ Jonas Herrgårdh, Förbundskapten</p>
  
  <div class="text-gray-400"> Publicerad: 2011-10-27</div>
  

    </main>

</body>

</html>