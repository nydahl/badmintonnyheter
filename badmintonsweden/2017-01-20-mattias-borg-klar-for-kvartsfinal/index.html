<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Mattias Borg klar för kvartsfinal</h1>
  <div class="mb-2 text-xl">Mattias Borg är klar för lördagens kvartsfinal i Swedish International. Medan förstaseedade Henri Hurskainen förlorade sin åttondel, trots fyra matchbollar. I de tre dubbelkategorierna är sammanlagt sex svenska par i kvartsfinal.
  </div>
    <p>Mattias Borg (Bilden ovan. Foto: Patrik Claesson) visade uppåtgående form när herrsingeln drog igång i Sparbanken Skåne Arena i Lund. Mattias, som förra året gick ända till final i Swedish Masters i Uppsala, vann relativt enkelt sina matcher.</p>
<p>Mattias, som är seedad sjua, vann först med 21-15, 21-19 mot Vincent Medina från Frankrike. Och sedan i åttondelen mot en annan fransman, Toma Junior Popov. Siffrorna blev 22-20, 21-17.</p>
<p>- Spelet var verkligen till och från. I första matchen var tempot oerhört långsamt, medan det gick bättre i andra matchen, säger Mattias, som en längre tid har haft problem med skador. Dels med en handled som krånglar, dels med en spricka i ett revben.</p>
<p>I kvartsfinalen ställs Mattias mot Täbys indonesier Hermansah.</p>
<p>- Det blir tufft, säger Mattias. Hermansah verkar vara i form och spelar bra. En 50-50-match skulle jag vilja säga.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-international-2017/henri.ny.jpg?w=550&h=375" height="375" width="550" /> </p>
<p><em>Henri Hurskainen förlorade sin åttondel, trots ledning med 1-0 i set och 20-16 i andra. (Foto: Patrik Claesson).</em></p>
<p>Sämre gick det för Sverigeettan Henri Hurskainen, som var seedad etta i Swedish International. Henri besegrade först Steffen Rasmussen, Danmark med 21-12, 21-15. I matchen därefter fick han dock ge sig mot en annan dansk spelare, Rasmus Gemke. Men det var oerhört tajt. Henri vann enkelt första set med 21-12 och hade 20-16 i andra set. Men trots fyra matchbollar kunde han inte knyta till. Gemke vände och vann med 12-21, 22-20, 21-18.</p>
<p>Tufft var det också i damsingel. Ingen av de fyra svenska damsingelspelarna som kvalade in till huvudtävlingen gick vidare. Samtliga - Emma Karlsson, Rebecca Kuhl, Frida Lindström och Ashwathi Pillai - förlorade i första omgången.</p>
<p>Däremot övertygade det starka mixedubbelparet Nico Ruponen/Amanda Högström. De vann sin åttondel med 21-10, 21-16 mot Philip Seerup/Irina Amalie Andersen, Danmark.</p>
<p>Förstaseedade Clara Nistad/Emma Wengberg i damdubbel är också vidare till kvartsfinal, liksom Emma Karlsson/Johanna Magnusson. För båda svenska paren väntar danskt motstånd i morgon.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-international-2017/nr_1.jpg?w=550&h=327" height="327" width="550" /></p>
<p><em>Richard Eidestedt/Nico Ruponen i sin segermatch. (Foto: Patrik Claesson).</em></p>
<p>Hela tre svenska herrdubbelpar har nått kvartsfinalspel. Förstaseedade Nico Ruponen/Richard Eidestedt vann efter en något trög start i åttondelen mot det franska paret Jordan Corvee/Thom Gicquel med 22-24, 21-16, 21-10.</p>
<p><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/swedish-international-2017/patrik--nordh.jpg?w=550&h=362" height="362" width="550" /></p>
<p><em>Patrik Lundqvist/Jonatan Nordh är också klara för kvartsfinal. (Foto: Patrik Claesson)</em></p>
<p>De andra svenska paren i kvarten är Filip Myhrén/Jacob Nilsson och Patrik Lundqvist/Jonatan Nordh.</p>
<p>Du som inte har möjlighet att vara på plats i Lund kan följa tävlingen via webb-TV-sändningen. <a href="https://www.youtube.com/watch?v=l_oevvd5zFs" title="Här hittar du den!" target="_blank">Här hittar du den! </a>Du kan växla bild mellan alla fem banor i hallen, så du kan alltid hitta just den match du vill följa.</p>
<p>Alla resultat, seedning, lottning med mera kan du också lätt ta del av. <a href="https://bwf.tournamentsoftware.com/sport/tournament.aspx?id=D0488B64-69CA-4CBE-9415-27C2B4D3CE80" title="Den informationen finner du här!">Den informationen finner du här!</a></p>
<p>Men allra bäst följer du förstås tävlingen i Sparbanken Skåne Arena. Lördag kl 09.00 är det dags för kvartsfinaler. Semifinalerna spelas sedan kl 16.00. På söndag är det finalpass, med start kl 12.00.</p>
<p>Biljetter köper du direkt på plats i arenan i Lund. På lördag och söndag är biljettpriset 100 kr. Du kan också köpa en biljett som gäller alla dagar.  Den kostar 150 kr.</p>
  
  <div class="text-gray-400"> Publicerad: 2017-01-20</div>
  

    </main>

</body>

</html>