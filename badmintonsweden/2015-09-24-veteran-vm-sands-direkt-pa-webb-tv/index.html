<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Veteran-VM sänds direkt på webb-TV</h1>
  <div class="mb-2 text-xl">Peter Beckne, projektledare för Veteran-VM, är mycket nöjd med arrangemanget så här långt. Och nu ser han fram emot att även webb-tv-sändningen startar. Läs vidare så hittar du länken till sändningen.
  </div>
    <p><img src="http://iof1.idrottonline.se/link/2189dd6635f445f8b5037741bfecbbd1.aspx?w=150&h=0" alt="image1" /></p>
<p><em>Peter Beckne, nöjd VM-general.</em></p>
<p> </p>
<p>Veteran-VM i Helsingborg har nu pågått i fyra dagar. Tre återstår. Det blir kvartsfinalspel i dag torsdag, semifinaler fredag och finaler lördag.</p>
<p>- Det känns väldigt bra. Arrangemanget flyter på fint, vi håller tidsschemat perfekt, och deltagarna säger sig vara riktigt nöjda, säger Peter Beckne.</p>
<p>Det är inget litet arrangemang han håller i. 1 300 spelare, och en tävling som pågår i sju dagar, kräver mycket.</p>
<p>- Alla drar verkligen sitt strå till stacken. Funktionärer, tävlingssekretariatet, domarna, projektgruppen, alla gör sitt yttersta för att det ska fungera, säger Peter.</p>
<p>Han gläds också över allt beröm. Många spelare, både svenska och utländska, har visat sin uppskattning.</p>
<p>Trots att över 400 personer jobbar som funktionärer under veckan skulle Peter gärna välkomna fler de sista dagarna.</p>
<p>- Jag tar gärna emot fler linjedomare, säger han.</p>
<p>Peter Beckne, liksom de ansvariga i Helsingborgs stad, är också nöjda med hur Veteran-VM sätter sin prägel på staden de här dagarna. Hotellen och många restauranger har varit fullbelagda. Och de lokala medierna i Skåne har uppmärksammat evenemanget rejält.</p>
<p>Från och med i dag torsdag kl 12.00 blir det dessutom webb-TV-sändning från Veteran-VM. Kommentatorer är Michael Schwarcz och Martin Säfsten, och elever från Klippans tekniska gymnasium bidrar.</p>
<p>Så vill du se proffsigt och underhållande badmintonspel nu när det drar ihop sig i alla klasser, och även insupa lite av atmosfären i Helsingborg Arena, har du chansen.</p>
<p><a href="https://www.youtube.com/watch?v=cLCZUGEIdcA&feature=youtu.be" target="_blank">Här hittar du webbsändningen från och med kl 12.00 i dag.</a></p>
  
  <div class="text-gray-400"> Publicerad: 2015-09-24</div>
  

    </main>

</body>

</html>