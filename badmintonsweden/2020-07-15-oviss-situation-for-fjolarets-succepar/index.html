<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Oviss situation för fjolårets succépar</h1>
  <div class="mb-2 text-xl">En framgångsrik säsong fick ett plötsligt slut i mars för dubbelparet Clara Nistad och Moa Sjöö. Sedan dess har mycket sett annorlunda ut för de två svenska badmintonspelarna.
  </div>
    <p><em>Bild: Clara Nistad och Moa Sjöö hoppas på att få tävla snart igen. Foto: Johan Lundberg</em></p>
<p>Clara Nistad och Moa Sjöö har precis avslutat ett intensivt träningspass på <a href="http://iof1.idrottonline.se/IdrottOnlineForbund/Badminton/svenskabadmintonforbundet/Elitochlandslag/Eurocenter/">Eurocenter</a> i Uppsala. De berättar att deras badmintonvardag påverkats en hel del av coronapandemin. Förutom att alla tävlingar varit inställda så har även träningen sett annorlunda ut under de senaste månaderna.</p>
<p><span>– </span>Under början av pandemin var jag väldigt orolig för hela situationen och valde därför att lämna Eurocenter och hålla träningen i Stockholm. Under två och en halv månad var jag inte på Eurocenter utan tränade badminton med min bror i ett tomt Täby Racketcenter, säger Clara Nistad.</p>
<p>Även Moa berättar att hennes badmintonträning sett annorlunda ut under pandemin.</p>
<p><span>– </span>Jag har bara tränat badminton på Eurocenter på morgonen och sedan tränat utomhus på eftermiddagen. Majoriteten av träningen har varit fysträning, säger Moa Sjöö.</p>
<p>För Moa har dock tävlingsavbrottet och den förändrade träningen inte bara varit negativt.  </p>
<p><span>– </span>Jag har haft en bra tid utan stress där jag känt att jag kunnat bygga upp kroppen och jobba med skaderehab. När det inte funnits några tävlingsmål har man fått sätta upp andra mål, mitt har varit att jag jobbar för att bli skadefri, säger Moa Sjöö.</p>
<p>Men längtan efter att få tävla igen är stor hos de båda spelarna som under förra säsongen klättrade nästan 350 platser på världsrankingen till plats 55. Sammanlagt nådde paret, som började sitt samarbete våren 2019, hela sex semifinaler i BEC-tävlingar och gjorde flera jämna matcher mot europeiska toppspelare. </p>
<p><span>– </span>Pusselbitarna föll på plats under hösten. Vi är olika som speltyper och kompletterar varandra bra. Det gjorde att det blev ganska enkelt att få styr på hur vi skulle jobba som par, säger Clara Nistad.</p>
<p>Som läget är nu är det dock svårt för svenskorna att planera för kommande säsong. Det är oklart när de internationella tävlingarna kan återupptas, kanske blir det i oktober eller i november, kanske ännu längre fram.</p>
<p><span>– </span>Vi har inte gjort någon tävlingskalender för att det är så ovisst. Tidigare var målet individuella EM, men nu är det inställt så vi får försöka hitta ett nytt mål. Just nu är vi bara i en period där vi inte har fokus på något annat än träning, säger Moa Sjöö.</p>
<p>Att som elitidrottare inte veta när nästa tävling är eller vilket mål man tränar emot är givetvis utmanande. Men för Clara och Moa har det fungerat helt okej, åtminstone än så länge.</p>
<p><span>– </span>Det är tråkigt att inte tävla men jag är verkligen en träningsnarkoman så för min del är det inte ett problem mentalt att gå ut och göra jobbet. Jag har inte haft en enda dag när det varit jobbigt att motivera sig att träna. Det är som att äta och sova för mig, säger Clara Nistad.</p>
<p>Men om tävlingsuppehållet drar ut på tiden tror paret att det kan bli tuffare med motivationen.</p>
<p><span>–</span> Hittills har det känts okej, men då har jag varit inställd på att tävlingarna sätter igång i september. Blir uppehållet längre, upp emot ett år eller ett och ett halvt år, då kommer det att bli jobbigt, säger Clara Nistad.</p>
  
  <div class="text-gray-400"> Publicerad: 2020-07-15</div>
  

    </main>

</body>

</html>