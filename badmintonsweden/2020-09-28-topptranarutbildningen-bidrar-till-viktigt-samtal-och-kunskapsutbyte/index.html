<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Topptränarutbildningen bidrar till viktigt samtal och kunskapsutbyte</h1>
  <div class="mb-2 text-xl">Den 12-13 september var det dags för den andra träffen för de som går Badminton Swedens Topptränarutbildning (TTU). Denna gång genomföres träffen digitalt via Zoom, som en del av förbundets coronanpassning.
  </div>
    <p>Den andra TTU-träffen skulle ursprungligen genomförts i april men fick då flyttas fram p g a corona. Men nu i september var det dags att återigen samla den stora skara elit- och förberedande elit-tränare som deltar på <a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/nytopptranarutbildningskagekonkurrenskraftigelit/">den tvååriga utbildningen</a>. </p>
<p><span>Denna gång deltog 29 personer (av de 33 som går TTU:n) digitalt via mötesprogrammet Zoom. Det var första gången någon av förbundets utbildningar genomfördes digitalt. Och även fast många säkert hade föredragit att ses i verkligheten fick kurstillfället positiv återkoppling från deltagarna.    </span></p>
<p><span>– Både tekniken och upplägget funkade bra. Även gruppdiskussioner gick att genomföra på ett vettigt sätt, säger Ola Molin, tränare i IFK Umeå och NIU-ansvarig.</span></p>
<p><span>Temat för träffen av pedagogik, idrottspsykologi och träningslära. De tre föreläsarna var Tobias Elgh (idrottsfysiolog på Riksidrottsförbundet), P-G Fahlström (lektor på Linnéuniversitetet) samt PH Croona (Åby Badmintonklubb och tidigare bl a tränare vid det danska landslagscentret).</span></p>
<p><span>Jens Olsson, tränare i Trollhättans Badmintonförening och en av deltagarna på TTU:n, var mycket nöjd med innehållet i föreläsningarna.</span></p>
<p><span>– Det var riktigt bra, jag tyckte speciellt att det som Tobias Elgh gick igenom var intressant. Han höll det på en lagom nivå så att det inte blev för avancerat, säger Jens Olsson.</span></p>
<p><span>PH Croona hade lagt upp sin genomgång utifrån frågeställningar som tränare, åtminstone på relativt hög nivå, ofta ställs inför. Frågeställningarna som diskuterades tillsammans med deltagarna berörde ämnen som pedagogik, inre motivation och ledarskap.</span></p>
<p><span>En viktig tanke med Topptränarutbildningen är att den just ska bidra till ett ökat samtal mellan svenska tränare som verkar på den högsta nivån. Många brottas med ungefär samma frågeställningar och genom att dela erfarenheter med varandra mellan föreläsningarna och under gruppdiskussionerna befrämjas lärande och utveckling hos deltagarna. </span></p>
<p><span>– Samtalet med andra deltagare och det kontaktnät som utbildningen ger är absolut några av de viktigaste delarna med TTU:n. Detta kommer också att utvecklas ännu mer ju fler gånger vi träffas. Jag tycker även att det är kul att det är så många som går utbildningen, säger Ola Molin.</span></p>
<p><span>Nästa träff för TTU:n är planerad att genomföras den 28-29 nov. Förhoppningsvis kan detta tillfälle genomföras ”live” ute i en badmintonhall, det är i varje fall det som är planen.   </span></p>
<p><span>– Utbildningen har startat på ett bra sätt. Nu ser jag fram emot mer praktiska moment och att få chansen att träffa de andra deltagarna på riktigt igen, säger Jens Olsson.</span></p>
<p><span>Deltagare på Topptränarutbildningen 2020-2021:</span></p>
<p><span>Amanda Högström<br /> Andi Tandaputra<br /> Anton Lundén<br /> Elin Bergblom<br /> Emelie Fabbeke<br /> Erik Bojesson<br /> Fredrik du Hane<br /> Frida Kjellén<br /> Gabriel Ulldahl<br /> Hannes Andersson<br /> Henri Hurskainen<br /> Jens Olsson<br /> Jesper Olsson<br /> Jesper De Waal<br /> Joacim Fellenius<br /> Johan Blom<br /> Johanna Karlsson<br /> Kenneth Forsberg<br /> Kristin Evernäs<br /> Magnus Sahlberg<br /> Maria Jönsson<br /> Mathias Wigardt<br /> Mats Persson<br /> Mattias Borg<br /> Ola Molin<br /> Patrik Björkler<br /> Ronny Gunnarsson<br /> Simon Erlandsson<br /> Sören Norell<br />Thomas Csiffary<br />Tim Foo<br /></span>Veronica Österlund<br />Victor Zuhr<br />Yvonne Klarson</p>
  
  <div class="text-gray-400"> Publicerad: 2020-09-28</div>
  

    </main>

</body>

</html>