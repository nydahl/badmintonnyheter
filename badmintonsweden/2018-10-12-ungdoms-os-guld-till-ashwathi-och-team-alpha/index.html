<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Ungdoms-OS - guld till Ashwathi och Team Alpha</h1>
  <div class="mb-2 text-xl">Ashwathi Pillai och hennes Team Alpha vann lagtävlingen vid ungdoms-OS natten till lördag. Det efter stor dramatik i finalen som pendlade fram och tillbaka hela vägen.
  </div>
    <p class="normal"><em>Foto: Ivo Gonzalez for OIS/IOC.</em></p>
<p class="normal">Det blev en jämn och dramatisk final i den mixade lagstafetten där Ashwathi Pillais Team Alpha mötte Team Omega. Ashwathi spelade både mixeddubbel och damdubbel i finalsegern.</p>
<p class="normal">Hennes medverkan inleddes med mixed där hon spelade tillsammans med lagets stjärna Lakshya Seb från Indien. Paret gick in i underläge 20-22 och lämnde vidare ställningen 28-33. Ashwathi spelade också damdubbel tillsammans med Jennie Gai (USA). Efter deras match var ställningen 52-55.</p>
<p class="normal">Det blev en dramatisk avslutning där lag Alphas till slut vann med bara fyra bollar då slutresultatet blev 110-106.</p>
<p class="normal">- När vi vann så rusade hela laget in på banan för att fira tillsammans, alla var så glada. Man visste inte om man skulle skratta eller gråta, säger Ashwathi till SOK efter guldjublet. </p>
<p class="normal">I det vinnande laget ingick även Giovani Toti, Italien, Vannthoun Vath, Kambodja, Maria Deltjev, Bulgarien, Lakshya Sen, Indien, Brian Yang, Kanada, Jennie Gai, USA samt Hasini Nusaka Ambalangodage, Sri Lanka.</p>
<p class="normal">- Vi hade kanske inte de bästa spelarna i vårt lag, men vårt lag var otroligt som lag. Det var min coach Boxiao Pan som också var hela lagets coach och han skapade en fantastisk stämning i laget. Jag kände ingen i laget innan jag kom hit till Buenos Aires. Men vilken stämning vi hade i vårt lag. Vi har kämpat tillsammans i tre gruppmatcher, kvartsfinal, semi och final. Jag kommer aldrig att glömma ögonblicket när vi vann, fortsätter Ashwathi.</p>
<p class="normal"><a href="http://iof1.idrottonline.se/globalassets/asvenska-badmintonforbundet/kommunikation/dokument/1819/tavling/boxiao-pan---om-guldet-pa-ungdoms-os.pdf" target="_blank">Ett längre guldreferat från coach Boxiao Pan hittar du här</a></p>
<p class="normal"><a href="https://bwf.tournamentsoftware.com/sport/teammatch.aspx?id=ED18B59B-F467-4A7F-A19F-58243AFA76E5&match=33" target="_blank">Här hittar du samtliga resultat</a></p>
<p class="normal"><a href="https://sok.se/arkiv-for-artiklar/2018-10-12-guld-till-ashwathi---brons-till-robin.html" target="_blank">Läs även mer om guldet hos SOK</a></p>
<p class="normal"><img alt="" src="http://iof1.idrottonline.se/globalassets/asvenska-badmintonforbundet/kommunikation/bilder/1819/tavlingspelare/ashwathi-guld-uos.jpg?w=500&h=404" height="404" width="500" /></p>
<p class="normal"><strong>Så spelas mixad lagstafett:</strong></p>
<p class="normal"><span>Samtliga singelspelare vid ungdoms-OS spelar även i lag bestående av åtta spelare med fyra killar och fyra tjejer i varje. Lagen möts i tio matcher där poängen läggs ihop allt eftersom. Det är matcher i singel, dubbel och mixeddubbel. Varje match i ordningen har en fast vinstpoäng att nå upp till. Första matchen går till 11, den andra till 22, den tredje till 33 och så vidare. Har laget förlorat de två första matcherna och ställningen är 22-10 så kan den tredje spelaren fortfarande vända spelet med en lång match så att spelare fyra istället går ut med överläge 22-33. Det första laget som når 110 poäng i den sista matchen vinner.</span></p>
  
  <div class="text-gray-400"> Publicerad: 2018-10-12</div>
  

    </main>

</body>

</html>