<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Snart dags för Swedish Grand Prix</h1>
  <div class="mb-2 text-xl">Det närmar sig! Om några veckor väntar den första deltävlingen i nysatsningen på Svenskt Grand Prix (SGP). Varmt välkommen att ta del av högintressant badminton med första turnéstopp i Täby den 2–4 september.
  </div>
    <p>Målsättningen med omarbetningen av Svenskt Grand Prix är att skapa en tävlingsform som lockar så många av landets toppspelare till tävlingsformen som möjligt. Under säsongens fyra deltävlingar kommer spelarna att samla poäng för att kvalificera sig till slutspelet, där åtta åtråvärda platser finns i varje kategori. I varje deltävling finns minst 25 000 kr i prispotten och i slutspelet är prissumman minst 50 000 kr.</p>
<p><span style="font-size: 10pt;">I deltävlingarnas huvudtävling möts 16 spelare/par per kategori och några av platserna i huvudtävlingen kommer att vara öppna för kvalspelare. Huvudtävlingen spelas som vanligt i poolspel, medan kvalet spelas som cup och är begränsat till 32 deltagare.</span></p>
<p><span style="font-size: 10pt;">Sverigerankingen styr vilka spelare/par som går direkt in i huvudtävlingen, respektive vilka som får en plats i kvalet. De åtta främst placerade spelarna i singel och de åtta främst placerade paren i dubbel och mixed efter samtliga fyra SGP-tävlingarna är kvalificerade till slutspelet.</span></p>
<p>Tävlingarna är öppna för svenska spelare och för utländska spelare, som bor och tränar i Sverige samt spelar för en svensk klubb.</p>
<p>Datum för SGP-tävlingarna:<br />Täby 2–4 september<br />Umeå 14–16 oktober<br />Uppsala 2–4 december<br />Askim 10–12 mars<br />Avslutningen sker med en femte SGP-helg i Umeå 20–21 maj, då finalspel väntar.</p>
<p>Bra att veta:<br />Publik är varmt välkomna till Täby RacketCenter, Flyghamnsvägen 16.<br />Vid behov inleds allt med kvalspel fredag eftermiddag. Huvudtävlingen börjar kl 09 lördag 3 september och spelas på fyra banor. Semifinaler och finalerna spelas söndag på två banor med start kl 09 respektive 13.<br />SGP-tävlingarna kommer även att livestreamas på SolidSport.</p>
<p><span style="font-size: 10pt;">Här finns </span><a href="http://iof1.idrottonline.se/globalassets/asvenska-badmintonforbundet/tavling/22-23/inbjudan-taby-sgp-20220902-04.pdf">inbjudan</a> till SGP 1 <span style="font-size: 10pt;">Täby och  </span><a href="https://badmintonsweden.tournamentsoftware.com/tournament/AD6AE87F-2301-4219-8D13-4861A5ED9004" style="font-size: 10pt;">länk till anmälan</a><span style="font-size: 10pt;">.</span></p>

  
  <div class="text-gray-400"> Publicerad: 2022-08-11</div>
  

    </main>

</body>

</html>