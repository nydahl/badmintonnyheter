<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Sammanfattning av EM för vårt U17-landslag</h1>
  <div class="mb-2 text-xl">Förra helgens U17 EM i Slovenien blev en svensk framgång som bådar gott inför framtiden. Så här sammanfattar förbundskapten Douglas Lidman tävlingarna som bland annat gav en tredjeplats för Romeo Makboul.
  </div>
    <p><span style="color: #201f1e;">Första matchen mot Polen visste vi skulle bli tuff om inte tuffast i gruppen då dom var seedade. Vi lyckades vinna vår herrsingel och damdubbel ganska komfortabelt. Sen stod det och hängde på herrdubbeln som grabbarna vann i en tuff men välspelad tre-setare. Det slutade med en vinst med 3-2.</span></p>
<p><span style="color: #201f1e;">Mot Kroatien valde vi att rotera laget lite då vi visste att dom var svagare än Polen. Vi vann också utan att förlora en match, 5-0.</span></p>
<p><span style="color: #201f1e;">Mot Belgien ställde vi upp med den starkaste uppställningen vi hade. För att ta sig vidare till slutspelet behövde vi vinna, det var de givna förutsättningarna. Laget gick in med en otrolig inställning och spelade fenomenalt bra stundtals. Det blev en övertygande seger med 5-0 här också.</span></p>
<p><span style="color: #201f1e;">Efter att ha spelat bra i lagspelets alla gruppspelsmatcher där vi slog ut seedade Polen, Kroatien och Belgien var vi det enda laget till slutspel som var oseedat. Nu väntade Tjeckien i kvartsfinalen. På pappret en mycket bra lottning och bra chanser att vinna för att gå till semifinal. Tyvärr räckte det inte den här gången, flera av matcherna var tighta tresettare. Det var verkligen på håret. Laget var ganska besvikna och nedstämda efteråt, men samtidigt stolta över resultatet och placeringen.</span></p>
<p><span style="color: #201f1e;">Sen var det dags att ladda om för den individuella tävlingen. Sverige hade två starter i varje kategori.</span></p>
<p><span style="color: #201f1e;">Herrsingel: Romeo Makboul och Tom Roslin</span></p>
<p><span style="color: #201f1e;">Damsingel: Elin Öhling och Elin Ryberg</span></p>
<p><span style="color: #201f1e;">Herrdubbel: Romeo/Mio Molin och Tom/Filip Swahn</span></p>
<p><span style="color: #201f1e;">Damdubbel: Elin/Elin och Amanda Magnusson/Sofia Strömvall</span></p>
<p><span style="color: #201f1e;">Mixeddubbel: Mio/Amanda och Filip</span></p>
<p><span style="color: #201f1e;">Det började tufft och några var riktigt nervösa. Elin Ryberg gjorde det bra i sin damsingel och vann i tre set mot belgiskt motstånd. Romeo vann sin första utan problem men spelade sedan en tuff andrarunda mot fjärde-seedade Stolovoi, Ukraina. En riktig rysare som slutade med 22-20 i tredje till Romeo. Elin Öhling åkte också på tufft motstånd från Ukraina. Men den här gången var det för tufft och Elin förlorade tyvärr i två raka. Tom hade det tufft i sin match och förlorade tyvärr i första omgången efter att han hade det svårt att hitta sitt spel. Elin Ryberg förlorade sin andra match mot en fysiskt stark och snabb turkisk spelare, Korkmaz.</span></p>
<p><span style="color: #201f1e;">I dubbelkategorierna gick det mycket bra för Elin/Elin och Romeo/Mio. Efter några riktigt välspelade matcher där tjejerna slog ut ett välspelande och duktigt turkiskt par tog det tyvärr stopp, återigen mot Ukraina. Mio och Romeo slog ut sjunde-seedade tyskarna efter att ha förbättrat sitt spel för varje match som dom spelat under tävlingen. I matchen efter så blev det för tufft motstånd där Danmark gick vidare som vinnare. Amanda och Sofia som inte tidigare spelat tillsammans hittade inte riktigt varandra och förlorade första matchen mot ett riktigt duktigt par från Bulgarien. Tom och Filip spelade också bra och vann en tuff första match mot irländskt motstånd med 25-23 i tredje. Efter det väntade danskt motstånd som visade sig vara för svårt. Men grabbarna spelade bra och kände att dom hängde med i spelet och kunde utmana hela vägen.</span></p>
<p><span style="color: #201f1e;">I mixeddubbel spelade Mio/Amanda bra och lyckas vinna två matcher mot först Kroatien och sen Tjeckien. En repris från lagspelet. Även här höjde sig paret allt eftersom matcherna spelades men i tredje rundan fick dom se sig besegrade av danskarna.</span></p>
<p><span style="color: #201f1e;">Romeo spelade dagen efter sin vinst mot Ukraina mot Waring från Skottland och sedan Besch från Tyskland. Två tuffa matcher men där tysken visade sig vara den svåraste nöten att knäcka. En vänsterhänt liten kille med ett fantastiskt fint spel vände och vred på Romeo så att han fick springa ordentligt. Efter många långa dueller och en ordentlig fight på banan börjar Romeo så småning om att lista ut hur han ska spela för att avgöra matchen. Romeo vann matchen efter att ha spelat upp sig och anpassat sig allt efter som matchen pågick. <br />Dagen efter var det dags att möta Lanier, Frankrike. Förstaseedad i tävlingen och storfavorit att vinna hela EM. Romeo gick in i matchen med sin plan och sitt målmedvetna sinne. Tyvärr drog Lanier iväg i första set och byggde upp en stor ledning. Romeo kämpade sig tillbaka för att putsa till siffrorna men tappade första set med 21-16. I andra spelade Romeo bättre men vann tyvärr inte duellerna som han spelade så bra i. Poängen tickade på till Lanier och slutligen vann han med 21-11 i andra.<br /><br />Summering:<br />U17 EM slutade med en kvartsfinal i lagspelet och en tredjeplats i det individuella spelet i herrsingel. Med facit i hand ett mycket bra resultat som jag är nöjd med. Jag hade på förhand satt som mål att gå till slutspelet i lagtävlingen och att gå till kvartsfinal i någon av kategorierna i den indivduella tävlingen.</span></p>
<p><span style="color: #201f1e;">Stort grattis till en bra prestation hälsar vi som följt spänningen på avstånd! </span></p>
  
  <div class="text-gray-400"> Publicerad: 2021-09-16</div>
  

    </main>

</body>

</html>