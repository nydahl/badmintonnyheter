<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Hej Badminton-Sverige</h1>
  <div class="mb-2 text-xl">Mervis sommarhälsning
  </div>
    <p>Nu längtar vi efter semestern och många av oss även efter värmen. De ljuvliga sommarkvällarna då tiden stannar still och vi mår så gott. Måtte det hända snart!</p>
<p> </p>
<p>För oss i förbundet är der dags att göra bokslut och konstatera vad vi har åstadkommit. Styrelsen har tillsammans med personalen haft ett heldagsmöte i maj, där vi har reflekterat över det som har gjorts och det som inte har hunnits med pga andra prioriteringar. För så är det i en dynamisk verksamhet. Saker och ting händer och vi får förhålla oss till det, både som anställd och som ideell ledare.</p>
<p> </p>
<p>Det har hänt mycket i vår verksamhet under våren. Verksamhetsområde Nationell badminton har fått sin nya organisation och bemanning. Ett byggande för att åstadkomma en bättre tävlings- och serieverksamhet med många nya krafter. Elitserieverksamhet har vitaliserats och nu till kommande säsong har två föreningar i Göteborg bildat ett team som tar sig an utmaningen i elitserien. Internationell badminton vässar sin verksamhet och vår talangansvarig har kommit igång med sin verksamhet. Och vår utbildningshelg till hösten har påannonserats.</p>
<p> </p>
<p>Vår hemsida blir fylligare och fylligare och nyhetsflödet är rikligt. Det är lätt att hålla sig uppdaterad på vad som sker. Facebook är också ett bra sätt att engagera sig, men här kommer vi att bli ännu bättre.</p>
<p><span style="text-decoration: line-through;"> </span></p>
<p>Det är glädjande att konstatera att efter mycket kraft och energi börjar vår organisation få en modern och ändamålsenligt struktur, där de ideella krafterna i samverkan med de anställda utvecklar verksamheten. Kompetensen tillvaratas och flera känner sig engagerade och motiverade för badmintonutveckling. De ungas nyfikenhet och orädda agerande blandas med de mer senioras erfarenhet och visdom. Alla som vill bör få plats. På så sätt blir rörelsen starkare och mer dynamisk.</p>
<p> </p>
<p>Vi har även under våren arbetat fram en justerad verksamhetsinriktning som tydligare beskriver den strategiska målsättningen för verksamheten. Detta viktiga styrdokument läggs fram som ett förslag till årsmötet. Utifrån denna inriktning skapas sedan de årliga verksamhetsplanerna.</p>
<p> </p>
<p>Styrelsen hart också utvärderat sitt eget arbete och kommer under augusti månad sammanställa sina erfarenheter utifrån det gångna året. Lyhördheten till kritiken och ständiga förbättringar för att stödja verksamheten på ett ännu bättre sätt är målsättningen.</p>
<p> </p>
<p>En klar och tydlig signal från förra årsmötet var ju vitalisering av verksamheten i våra föreningar. Det regionala samarbetet och mötesforumet där föreningar, distrikt och förbundets anställda och styrelsemedlemmar kan samverka i en ömsesidig dialog känns som ett modernt och effektivt alternativ. Låt oss hoppas att detta kan bli verklighet under nästa verksamhetsår.</p>
<p> </p>
<p>Dern absolut största frågan just nu är naturligtvis uppsummeringen av vårt EM-projekt. Ingen hade väl kunnat drömma om den sportsliga succén. Fantastiskt vilket EM, vilken publik och vilka prestationer på hemmaplan. Över en natt hade badminton tack vare Henri Hurskainen gjort ett genombrott i svensk media. Det visades badminton i tv, det gjordes reportage om Henri och det var mängder av artiklar i tidningarna. Detta fortsatte även senare i maj när Henri fick OS-biljetten till London. Nu får vi inte glömma de andra svenska prestationerna heller, så gott som alla gjorde mer än väntat, vilket förstärker evenemangets viktighet på hemmaplan. En hypotetisk fråga kan ställas, vad hade hänt om EM hade gått i Paris, som var vår konkurrent 2010?</p>
<p> </p>
<p>Förbundet har fått stor uppmärksamhet för väl genomförd EM och gratulationerna har varit många. Vårt projekt har följts av RF´s evenemangsgrupp och vi har påbörjat en noggrann och gedigen dokumentation om arrangemanget, som vi hoppas kommer till gagn för många andra förbund som funderar på arrangemang.</p>
<p> </p>
<p>Dock är det så att det ekonomiska utfallet av projektet just nu är långt ifrån tillfredställande.</p>
<p>Uppsummering, avstämning, analys och åtgärder vidtas och styrelsen behöver de kommande veckorna för att landa bokslutet i början av augusti. Vi är tacksamma om vi får arbeta under de kommande veckorna med materialet så att så rättvis och fullständig redogörelse kan åstadkommas till årsmötet. Det fantastiska genombrottet i svensk badminton som vi har arbetat för under de senaste åren skall nu förvaltas på bästa möjliga sätt så att investeringen bär och vitaliserar vår verksamhet och utveckling av vår rörelse till en ny nivå.</p>
<p> </p>
<p>Vår ordinarie verksamhet går enligt planerna och vi har bra kontroll över den ekonomiska redovisningen, som vi har arbetat med under året med avsikt på att ytterligare förbättra den interna redovisningen och transparensen. Den nya beslutade SF- bidragsmodellen gör att vi tappar ca SEK 400 000 på årsbasis. Vi kommer att komma tillbaka till samtliga föreningar snarast möjligt för att säkerställa en rättvis rapportering till RF avseende bl a LOK-stödet och medlemsantalet, parametrar som är avgörande för bidragsunderlaget. Vår dialog med andra förbund har visat att så gott som alla har brister på detta område . Här gäller det att vi gör vår hemläxa för att säkerställa rätt nivå för vårt statliga stöd.</p>
<p> </p>
<p>I slutet av maj reste Thomas och jag till Wuhan i Kina för att delta i BWF´s årsmöte, som hölls i samband med Thomas and Uber Cup Finals. Kina var ju helt dominerande i båda tävlingarna och herrfinalpasset sågs av 12 000 hängivna åskådare. Vilken stämning! Jag ryser fortfarande när jag tänker på det! Dessutom gjorde Håkan Fossto sitt sista internationella uppdrag i herrdubbeln just i finalen – stort!</p>
<p>Själva årsmötet löpte utan kontroverser. Ett gediget strategidokument presenterades för första gången. Glädjande att BWF blir mer professionell i sitt agerande. Parabadminton är högst aktuellt inför paralympics. Dagen före årsmötet hade vi en mer informell arbetsdag, sk. forum där vi kunde välja olika workshops och fick med oss några tänkvärda saker. Vi kan se nu hur badminton tar sig in i länder i Afrika och hur snabbt utvecklingen sker där tack vare stöd från BWF. Generellt var uppmaningen till alla medlemsländer att promota badminton i alla tillfällen för att öka badmintonexponeringen globalt. Evenemangen skall fortsättningsvis ha ännu högre standard och en ny BWF logga lanserades. Dagen efter årsmötet hade vi en förmiddag med Women in badminton, ett forum att fortsätta promota kvinnor inom badminton organisationen.</p>
<p> </p>
<p>Jag tackar er alla som arbetar för badminton och som gör att vår sport utvecklas. Jag önskar er alla en angenäm sommar och semester. Mycket sport blir det ju  - OS startar den 27 juli och Henri är på banan redan första helgen och vi önskar Henri hjärtligt lycka till med spelet!</p>
<p> </p>
<p>Varma Tjörn-hälsningar från Mervi</p>
  
  <div class="text-gray-400"> Publicerad: 2012-07-09</div>
  

    </main>

</body>

</html>