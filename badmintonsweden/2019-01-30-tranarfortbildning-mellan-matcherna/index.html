<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Tränarfortbildning mellan matcherna</h1>
  <div class="mb-2 text-xl">I matchpausen inför kvartsfinalerna under RSL Swedish Open passade tränare på att fortbilda sig. Uppvärmningshallen i Sparbanken Skåne Arena fylldes av Shuttle Time och ett gäng åkte till Victoriastadion för Teknikfördjupning.
  </div>
    <p><strong>Stor Shuttle Time-kurs</strong></p>
<p>Maria Jönsson och Patrik Lundqvist lärde ut Shuttle Time-konceptet till drygt tjugo klubbtränare. Deltagarna kom från Bjärreds BMK, Botkyrka GOIF, Fyrisfjädern, Helsingborgs BMK, Skogås och IK Tjelvar, Gotland.</p>
<p>Tack vare att deltagarna genomfört teorimoment före kursstart hade de ovanligt god kännedom om materialet och vi kunde fokuera direkt på praktikmodulerna, förklarar Maria Jönsson. Eftermiddagen bjöd på många gruppövningar med intressanta diskussioner innan BWF:s certifikat delades ut och det var dags att ta plats på läktarna och Swedish Open-matcher på hög nivå.</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/shuttle-time/grp-pic-2-lund-st-jan-2019-small.jpg?w=500&h=281" height="281" width="500" /></p>
<p><em>Shuttle Time-kursen flankerad av kursledarna Maria Jönsson och Patrik Lundqvist.</em></p>
<p><strong>Teknikfördjupning med Croona och Csiffary</strong></p>
<p>Av utrymmesskäl transporterades Teknikfördjupningskursen till Victoriastadion där teknikdrillning med Per-Henrik Croona och Thomas Csiffary väntade. Eftersom deltagarnas förkunskaper varierade delades de in i grupper med Bas- respektive Tävlingsnivå. På basnivån låg fokus på grundslagen efter en inledande teorigenomgång. På tävlingsnivån kombinerades taktik och teknik och deltagarna fick reflektera över vilka slagalternativ som kan väljas från olika positioner, samt <em>varför</em> och <em>hur.</em></p>
<p>Tekniktemat fortsatte med föreläsningar söndag förmiddag, då PH Croona berättade om sina erfarenheter från det mycket framgångsrika danska damsingelprojekt han ansvarat för. PH delade med sig av tänkvärda anekdoter från sin tid på det danska landslagscentret, där han för övrigt är den ende icke-dansk som erbjudits anställning. Skildringarna var särskilt intressanta för de NIU-studenter som nyligen varit på studiebesök på elitcentret i Bröndby och fått en bild av träningsmiljön.</p>
<p>Thomas Csiffary delade med sig av Spårvägens läroplan och hur de systematiserat sin säsongsplanering för att skapa förutsättningar för bra teknikinlärning. Återigen poängterades vikten av kunniga tränare i nybörjargrupperna, för att fostra god teknik från grunden. </p>
<p>-Tack till kursledare och deltagare för stort engagemang!</p>
<p><img alt="" src="http://iof1.idrottonline.se/globalassets/asvenska-badmintonforbundet/autbildning/sasongen-20182019/shuttle-time/tc-fokus-framat-lund-2019.png?w=&h=" /></p>
<p><em>Tack Yvonne Klarson för foton från Teknikfördjupningskursen. PH Croona (översta bilden) och Thomas Csiffary (fotot nederst) med sina respektive grupper.</em></p>
<p><strong>Håll utkik efter fler Teknikfördjupningskurser</strong></p>
<p>Teknikfördjupningskursen bygger vidare på de Teknik Clinics som introducerats på Bosön under senare år. Framöver kommer Teknikfördjupning att erbjudas på fler orter, eftersom det är viktigt att alla föreningar får kännedom om de teknikmässiga krafttag som krävs för att svensk badminton ska utvecklas. Tränarnas kunskapsnivå rörande slag- och fotarbetesteknik måste höjas och även förmågan att lära ut till spelarna.</p>
<p>Kontakta Claes Johansson (claes.johansson@badminton.nu) eller Åsa Strindlund för mer information.</p>
  
  <div class="text-gray-400"> Publicerad: 2019-01-30</div>
  

    </main>

</body>

</html>