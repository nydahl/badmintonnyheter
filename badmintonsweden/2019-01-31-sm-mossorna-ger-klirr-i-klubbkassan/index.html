<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">SM-mössorna ger klirr i klubbkassan</h1>
  <div class="mb-2 text-xl">Mössan fungerar som biljett och håller huvudet varmt i kalla Sundsvall. Men SM-veckans mössa ger också säljande föreningar en chans att dra in lite pengar. För Bergsåkers badmintonklubb blev det succé!
  </div>
    <p>Imorgon inleds SM för badmintonsporten men SM-veckan har varit i gång några dagar. Och på varenda utomhusarrangemang syns mössan med SM-veckans logotype som ger bäraren gratis inträde och fri kollektivtrafik i kommunen. Mössan har blivit ett signum för arrangemanget och färgar publikhavet på tv-bilder och foton. Mössan ger också föreningar en chans att tjäna lite pengar. För varje såld mössa får föreningen 40 kronor. Bergsåker badmintonklubb som arrangerar senior-SM i badminton i Sundsvalls sporthall ville förstås vara med och med hjälp av energin hos styrelseledamoten Linda Jönsson sålde mössorna som smör i solsken.</p>
<p>-Det har gått väldigt bra! Planen var 200 mössor, säger Lina glatt efter att ha räknat in 604 sålda mössor.</p>
<p>Klubbens medlemmar har hjälpts åt att sälja. En del har sålt många, andra bara någon och så hade man lite tur då HSB hörde av sig och ville ha 300 mössor på ett bräde till sina anställda. Pengarna som klubben nu dragit in går till läger och annan verksamhet för föreningens ungdomar. Och hade klubben bara haft fler mössor kvar att sälja hade de lätt kunnat dra in mer pengar.</p>
<p>-Det är lite häftigt med mössan, alla ser lite lika ut och det skapar gemenskap. Och så är det smidigt vid alla inträden att slippa biljettkrångel, säger Linda.</p>
<p>För Bergsåker är förarbetet nu i stort sett gjort och nu väntar allvaret och samtidigt det roliga. nu börjar SM med kvalspelet fredag eftermiddag och då ska allt klaffa och allt som förberetts under många månader nu prövas i skarpt läge. Att vara en del av SM-veckan har bidragit extra till att skapa en speciell atmosfär kring mästerskapet menar Linda.</p>
<p>-Det händer så mycket och så många blir engagerade. Och man inser hur stort det här är. Det är roligt med en riktig happening, säger Linda Jönsson.</p>
<p><img alt="" src="http://iof1.idrottonline.se/globalassets/asvenska-badmintonforbundet/tavling/1819/sm-2019/sm-loggor/linda-jonsson-440.jpg?w=440&h=587" height="587" width="440" /></p>
  
  <div class="text-gray-400"> Publicerad: 2019-01-31</div>
  

    </main>

</body>

</html>