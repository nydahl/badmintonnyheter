<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Dramatiken fortsätter i Badmintonligan</h1>
  <div class="mb-2 text-xl">Den här veckan avgörs mellanserierna i Badmintonligan. Det spelas matcher varje kväll från tisdag till och med fredag. Missa inte dramatiken!
  </div>
    <p>De två första matcherna i veckan äger rum på tisdag den 12 februari. Då spelas både en match i Mellanserie A och en i Mellanserie B.</p>
<p>I den senare tar Frölunda emot Täby, förra årets svenska lagmästare. Matchen gäller vem som ska gör Umeå sällskap att knipa en av de två kvartsfinalplatserna i Mellanserie B. För Frölunda gäller inget annat än vinst om de vill ha möjlighet att lyckas. Och det är inte ens säkert att vinst räcker eftersom Täby sedan har kvar att på hemmaplan möta Umeå. Täby var också klart starkare än Frölunda när de möttes i grundserien. Då vann Täby med 5-1.</p>
<p>När Mellanserie A startade med två matcher förra veckan blev det ett kvitto på hur jämn och stark årets serie är. Både Fyrisfjädern-Påvelund och Trollhättan-Halmstad slutade 3-3 och fick avgöras med Golden set.</p>
<p>Eftersom Halmstad och Påvelund vann sina Golden set fick de med sig var sin extrapoäng från bortamatcherna, och de drog därmed ifrån trean Fyrisfjädern och fyran Trollhättan ytterligare.</p>
<p>När nu Påvelund-Trollhättan möts på tisdagskvällen vill Påvelund förstärka sin topplacering, samtidigt som Trollhättan måste vinna för att ha någon som helst chans att nå topp två.</p>
<p>Varje placering i Mellanserie A spelar roll för fortsättningen i slutspelet. Lag 1 och 2 går direkt till semifinal, medan lag 3 och 4 får spela kvartfinal mot lag 5 och 6 från Mellanserie B.</p>
<p>Seriesystemet är också så raffinerat utformat att det spelar roll om lagen blir etta eller tvåa, eller trea eller fyra. Lag 3 får nämligen välja sin kvartsfinalmotståndare från Mellanserie B, medan lag 4 får möta det lag som trean inte väljer.</p>
<p>Det är även en fördel att bli etta jämfört med tvåa. Lag 1 i Mellanserie A får välja sin semifinalmotståndare bland de två lag som vunnit kvartsfinalerna. Det gör att Lag 1 kan välja det lag som de tror passar dem bäst.</p>
<p>Så med andra ord är det upplagt för rejäl dramatik när Badmintonligan går vidare med match varje kväll från och med tisdag till och med fredag.</p>
<p>Här nedan hittar du schemat för veckans matcher. Laguppställningarna offentliggörs 24 timmar före matchstart, och sedan kan du följa resultaten match för match när de spelas.</p>
<p><strong>Mellanserie A:</strong></p>
<p><a href="https://www.scoreboardlive.se/tournament/show/637">12/2 kl 18.30 Påvelund-Trollhättan</a></p>
<p><a href="https://www.scoreboardlive.se/tournament/show/638">13/2 kl 18.30 Halmstad-Påvelund</a></p>
<p><a href="https://www.scoreboardlive.se/tournament/show/639">13/2 kl 18.00 Trollhättan-Fyrisfjädern</a></p>
<p><a href="https://www.scoreboardlive.se/tournament/show/640">15/2 kl 18.00 Fyrisfjädern-Halmstad</a></p>
<p><strong>Mellanserie B:</strong></p>
<p><a href="https://www.scoreboardlive.se/tournament/show/630">12/2 kl 18.00 Frölunda-Täby</a></p>
<p><a href="https://www.scoreboardlive.se/tournament/show/631">14/2 kl 18.30 Täby-Umeå</a></p>
<p>Vill du se matcherna i Badmintonligan i direktsändning? Eller se någon match i efterhand? <a href="https://solidsport.com/badmintonswe/livestreams">Gå då in på Solidsport.</a> Allt du behöver göra för att se alla matcher i Badmintonligan är att skapa ett kostnadsfritt konto.</p>
<p><a href="http://www.badmintonligan.se/">Allt om Badmintonligan, samtliga resultat och aktuell tabell hittar du på vår specialsajt.</a></p>
  
  <div class="text-gray-400"> Publicerad: 2019-02-11</div>
  

    </main>

</body>

</html>