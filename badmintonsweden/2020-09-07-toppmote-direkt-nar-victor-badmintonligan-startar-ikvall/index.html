<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Toppmöte direkt när Victor Badmintonligan startar ikväll</h1>
  <div class="mb-2 text-xl">Ikväll rivstartar Victor Badmintonligan med full omgång. Det blir flera högintressanta matcher, bland annat möts de två topptippade lagen Fyrisfjädern och Påvelund.
  </div>
    <p><em>Bild: Edith Urell har bytt klubb och spelar denna säsong för Påvelund. Ikväll möter hon sin gamla klubb Fyrisfjädern och den danska singelstjärnan Julie Dawall Jakobsen.</em></p>
<p>Efter ett halvårs tävlingsuppehåll är det många, både spelare och publik, som ser extra mycket fram emot kvällens premiär av Victor Badmintonligan.  </p>
<p>I år har ännu fler europeiska toppspelare anslutit till ligan och att tippa årets vinnarlag känns svårare än på länge. Läs allt om lagen, värvningarna och de mest spännande spelarna i <a href="https://www.badmintonligan.se/Nyheter/storligaspecialantligendagsfortavlingsbadmintonigen/">vår stora ligaspecial</a>.</p>
<p>I premiäromgången (med matchstart kl 18.00) möts bland annat Påvelund och Fyrisfjädern, vilket blir en första kraftmätning mellan två topptippade lag. Här kan vi speciellt se fram emot damsingelmatchen mellan Sveriges 17-åriga framtidslöfte Edith Urell (som i år bytt till Påvelund) och danska Julie Dawall Jakobsen, rankad 48 i världen.</p>
<p>En annan spännande drabbning blir den mellan BMK Aura och Trollhättan, två lag som väntas bli farliga utmanare till topplagen i år. Även här blir det en intressant drabbning mellan Sverige och Danmark när BMK Auras Johanna Magnusson/Emma Karlsson möter Sara Lundgaard/Sophia Grundtvig. I herrsingel möts Sverigetvåan Jacob Nilsson och 19-årige JSM-vinnaren Ludvig Petre Olsson, en spännande match som lär bli riktigt kul att följa.</p>
<p>I de två övriga matcherna för kvällen möts IFK Umeå och Västra Frölunda samt Täby och Halmstad.</p>
<p>Samtliga matcher sänds även i år på <a href="https://solidsport.com/badmintonligan">Solid sport</a>. Att teckna ett <a href="https://solidsport.com/badmintonligan">månadsabonnemang</a> kostar 49 kr/mån och då går hälften av pengarna till den förening du väljer att stödja.  </p>
<p>Här är kvällens matcher. Klicka på länkarna för att se alla laguppställningar samt liveuppdatering av matchresultat.</p>
<p>Med start kl 18.00</p>
<p><a href="https://www.scoreboardlive.se/tournament/show/911">Påvelund – Fyrisfjädern</a></p>
<p><a href="https://www.scoreboardlive.se/tournament/show/910">Täby – Halmstad</a></p>
<p>Med start kl 18.30</p>
<p><a href="https://www.scoreboardlive.se/tournament/show/909">BMK Aura - Trollhättan</a></p>
<p><a href="https://www.scoreboardlive.se/tournament/show/908">IFK Umeå – Västra Frölunda</a></p>
<p> </p>
<hr />
<p><b>Fakta Badmintonligan:</b></p>
<p><a href="https://www.badmintonligan.se/">Victor Badmintonligan</a> är en lagserie som pågår mellan september och april där Sveriges åtta bästa badmintonklubbar möts i en grundserie, mellanserie samt slutspel. Finalen i Victor Badmintonligan avgörs i Uppsala i april.</p>
<p>En match i Victor Badmintonligan består av sex delmatcher: Herrdubbel (HD), Damdubbel (DD), Damsingel (DS), Herrsingel 1 (HS 1), Herrsingel 2 (HS 2) och Mixeddubbel (MD).</p>
<p>Alla delmatcher i Victor Badmintonligan spelas bäst av 5 set till 11 poäng, utan förlängning. </p>
<p>Vid 3-3 i delmatcher avgörs mötet mellan lagen genom ett så kallat Golden set. Golden set innebär att ett nytt set till 11 spelas i antingen HD, DD, HS, DS eller MD.</p>
  
  <div class="text-gray-400"> Publicerad: 2020-09-07</div>
  

    </main>

</body>

</html>