<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Gabriel Ulldahl överraskade än en gång!</h1>
  <div class="mb-2 text-xl">Gabriel Ulldahl och Senior-SM är en lyckad kombination. Än en gång gick han hela vägen från kval till vinst i herrsingel. Han vann alla sina matcher med 2-0 i set under Senior-SM i Trollhättan.
  </div>
    <p>Gabriel Ulldahl, från början från Vänersborg, numera spelandes för Påvelund i Göteborg, vann SM i singel för tredje gången. Första gången var 2013, andra gången förra året, 2015. </p>
<p>Precis som i fjol fick Gabriel kvala in i tävlingen - beroende på att han spelar så få tävlingar. Han har också varit skadad under en stor del av säsongen. Men väl i Senior-SM visade han klassen. Med snabbt och aggressivt spel vann han alla sina matcher tämligen komfortabelt.</p>
<p>Men han var på väg att ställa till det i finalen mot Jacob Nilsson från Aura. Gabriel hade första set och ledde med tio bollar i andra när Jacob stod för en remarkabel vändning, kom i fatt till 20-20 lika och hade även en setboll. Men Gabriel kunde avgöra på sin tredje matchboll och vann med 21-13, 23-21.</p>
<p>- Visst är det överraskande att Gabriel vann! Jag har inte sett honom på en tävling på tio månader, så det är starkt att kunna spela så bra, säger förbundskaptenen Jonas Herrgårdh.</p>
<p>- Samtidigt har Gabriel ett stort grundspel i sig, och han är också extremt lätttränad.</p>
<p>Kan Gabriel vara aktuell för landslaget?</p>
<p>- Nja, du når inte landslaget på ett enda resultat. Det är också så att Gabriel inte kan vara med i till exempel individuella EM eftersom han har för låg ranking. Men i en lagtävling kan han vara aktuell. Där kan jag som förbundskapten plocka med honom.</p>
<p>Om en dryg vecka börjar lag-EM för herrar i ryska Kazan. Ångrar du att inte Gabriel är med i laget?</p>
<p>- Hade jag vetat hans kapacitet i december när laget togs ut hade han förmodligen varit med. Nu är det dock för sent att ordna med visum, säger Jonas.</p>
<p>Även i herrdubbel spelade rutinen stor roll i Senior-SM; samspelta Täbyparet Stefan Gransbo/Peder Nordin vann. De slog favoriterna Richard Eidestedt/Andi Tandaputra med 21-14, 21-18. Därmed fick Täbyparet sitt första SM-tecken. Första set spelade de utmärkt, styrde och ställde och vann relativt enkelt. Andra set blev jämnare, men Gransbo/Nordin var starkare på slutet. </p>
<p>I damdubbel var Clara Nistad/Emma Wengberg förstaseedade efter flera goda internationella resultat under säsongen. Fram till finalen hade de en relativt bekväm resa, men där fick de hårdare motstånd av duktiga och lovande juniorparet Johanna Magnusson/Emma Karlsson.</p>
<p>Johanna/Emma började bra och fick också hem första set med 22-20. Men så sakteliga gled initiavet över till Nistad/Wengberg, som har en stark offensiv och är tunga att möta. De två sista seten gick till Clara/Emma med 21-14, 21-16.</p>
<p>Emma Wengberg visade också sin klass i mixed ihop med Filip Myhrén. Skåneparet var favoriter när vårt högst rankade mixedpar Nico Ruponen/Amanda Högström lämnade återbud, och Filip/Emma vann en tät och jämn final med 22-20 i avgörande set mot Patrik Lundqvist/Berfin Aslan.</p>
<p>Därmed kunde Emma Wengberg vända hemåt med två guldmedaljer!</p>
<p>Två silvermedaljer blev det för Johanna Magnusson. Precis som förra året kom hon till final i damsingel, men där blev rutinerade Larissa Gryga från Fyrisfjädern för svår.</p>
<p>- Jag tycker ändå att både Johanna Magnusson och Emma Karlsson gjorde en mycket positiv insats. Inte minst i damdubbel där de spelar utan respekt och skakar om Clara Nistad/Emma Wengberg rejält, säger Jonas Herrgårdh.</p>
<p>- Sedan visar Larissa Gryga att hon ligger på en nivå högre än alla andra i Sverige i damsingel. De yngre kan lära sig mycket av hur klokt och stabilt hon spelar.</p>
<p>Jonas vill också ge arrangerande klubben Trollhättans Badminton en blomma.</p>
<p>- Hela SM har fungerat utmärkt. Roligt också med så mycket som 300 åskådare på plats under finalspelet. Det var bra stämning i hallen, säger han.</p>
<p><strong>Finalresultat</strong><strong>:</strong></p>
<p>DD: Clara Nistad/Emma Wengberg (Täby/Malmö) - Johanna Magnusson/Emma Karlsson (Aura/Älmhult) 20-22, 21-14, 21-16.</p>
<p>HD: Stefan Gransbo/Peder Nordin (Täby) - Rickard Eidestedt/Andi Tandaputra (Fyrisfjädern/Sollentuna) 21-14, 21-18.</p>
<p>MD: Filip Myhrén/Emma Wengberg (Aura/Malmö) - Patrik Lundqvist/Berfin Aslan (Malmö/Skogås) 21-14, 18-21, 22-20.</p>
<p>HS: Gabriel Ulldahl (Påvelund) - Jacob Nilsson (Aura) 21-13, 23-21.</p>
<p>DS Larissa Gryga (Fyrisfjädern) - Johanna Magnusson (Aura) 21-10, 21-12.</p>
  
  <div class="text-gray-400"> Publicerad: 2016-02-07</div>
  

    </main>

</body>

</html>