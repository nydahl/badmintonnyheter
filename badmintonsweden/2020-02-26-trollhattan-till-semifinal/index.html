<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Trollhättan till semifinal</h1>
  <div class="mb-2 text-xl">Trollhättan lyckades på hemmaplan vända på kvartsfinalen mot Umeå i Victor Badmintonligan. Efter Golden set-vinst blev Trollhättan klara för semi. Där väntar Fyrisfjädern…
  </div>
    <p><em>Bilden ovan: Sophia Grundtvig blev matchvinnare för Trollhättan i kvarten mot Umeå. Hon vann singeln, dubbel ihop med Sara Lundgaard och sedan avgörande Golden set. </em></p>
<p>Förra året förlorade Trollhättan kvartsfinalen mot just Umeå efter ett dramatiskt Golden set-avgörande. Därför var hemmalaget extra laddat inför storpubliken (370 åskådare) på onsdagskvällen. Utgångsläget var svårt eftersom Umeå vann den första kvarten med 5-1. Då saknade dock Trollhättan sina många duktiga danska spelare, vilka var med den här gången.</p>
<p>För att ha chansen att nå semifinal var Trollhättan tvungna att först vinna matchen med minst 4-2 för att tvinga fram ett Golden set. Det klarade också hemmalaget, även om det blev förlust i herrdubbel. Umeås starka dubbelpar Lasse Mølhede/Jonathan Forsberg vann med 3-1 i set mot Daniel Lundgaard/Hans-Kristian Vittinghus.</p>
<p>Men Trollhättan vann övertygande damdubbeln och de båda herrsinglarna. Världsspelaren Hans-Kristian Vittinghus tog en klar seger i herrsingel 1 med 3-0 mot Umeås Fauzi Fathurrahman. I herrsingel 2 gjorde sedan Trollhättans malaysier Yap Khai Quan en bra match och besegrade Johan Azelius med 3-1 i set.</p>
<p>Sophia Grundtvig vann därefter damsingeln med 3-0 i set mot Ronak Olyaee. Därmed hade Trollhättan tagit hem de nödvändiga fyra delmatcherna, och mixeden spelades därför inte färdigt.</p>
<p>Inför Golden set valde Umeå bort damdubbel och herrsingel, medan Trollhättan i sin tur undvek herrdubbel och mixeddubbel. Därmed avgjordes kvartsfinalen i damsingel där Umeå valde att sätta in Malena Norrman mot Sophia Grundtvig. Och det blev ett tajt och jämnt Golden set. Sophia ledde med 6-3 i sidbytet, men Malena kom tillbaka och utjämnade till 6-6. Det stod också 8-8, innan Sophia Grundtvig drog ifrån till vinst med 11-8.  </p>
<p>– Jag är mycket nöjd med Sophia. Det kan gå hur som helst i ett Golden set men hon spelade lugnt och stabilt vilket avgjorde, säger Trollhättans lagledare Jens Olsson.</p>
<p>I semifinalen väntar nu Fyrisfjädern för Trollhättan. Uppsalalaget hade förmånen att efter vinsten i Mellanserie A få välja sin semifinalmotståndare – antingen Påvelund eller Trollhättan. Fyrisfjädern valde att möta Trollhättan, och det betyder att den andra semifinalen spelas mellan Halmstad och Påvelund, en repris på förra årets SM-final. </p>
<p>Exakta datum för semifinalerna är ännu inte satta, men de första matcherna spelas den 30 eller 31 mars. Returerna spelas den 6, 7 eller 8 april.</p>
<p>– Det blir jätteroligt att möta Fyrisfjädern. De har ett mycket bra lag och är självklart favoriter men vi ska försöka ge dem en rejäl match, säger Jens Olsson.</p>
<p>Här hittar du samtliga resultat i kvartsfinalen:</p>
<p><a href="https://www.scoreboardlive.se/tournament/show/890">Trollhättan-Umeå 4-1. Plus vinst för hemmalaget i Golden set.</a></p>
<p>Du vet väl att du kan följa livesändningarna från <a href="https://solidsport.com/badmintonligan">Badmintonligan på Solidsport</a>. Teckna dig för ett månadsabonnemang och stötta din favoritklubb.</p>
<p>Glöm heller inte att gå in på vår speciella sajt för <a href="https://www.badmintonligan.se/">Badmintonligan</a>. Där hittar du nyheter, alla resultat, tabell, kommande matcher och mycket information om lagen.</p>
  
  <div class="text-gray-400"> Publicerad: 2020-02-26</div>
  

    </main>

</body>

</html>