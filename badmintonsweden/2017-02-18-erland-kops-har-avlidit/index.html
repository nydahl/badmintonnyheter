<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Erland Kops har avlidit</h1>
  <div class="mb-2 text-xl">En av världens främsta badmintonspelare genom tiderna har avlidit. Den danska mästerspelaren Erland Kops dog i morse, 80 år gammal.
  </div>
    <p>Badmintonvärlden har sorg. Den legendariske danske spelaren Erland Kops har avlidit. Så sent som i november fick han ta emot ”Lifetime Achievement Award” från BFW (Badminton World Federation). Bilden ovan visar när Poul-Erik Höyer, BWF:s president, delar ut utmärkelsen till Erland Kops.</p>
<p>Den gamle danske storspelaren var en enormt värdig mottagare av utmärkelsen. Hans karriär var enastående. Under 1950- och 1960-talen dominerade han världens badmintonbanor, och var den europeiska spelare som asiaterna fruktade allra mest. Hela sju gånger vann han herrsingeln i All England, på den tiden den allra mest prestigefyllda tävlingen i världen. Han blev också dansk mästare fem gånger.</p>
<p>1997 tog han steget in i ”The world badminton Hall of Fame”, och 2013 blev han den första medlemmen av Badminton Europes Hall of Fame.</p>
<p>Tommy Theorin, ordförande i Svenska Badmintonförbundet, minns Erland med stor glädje.</p>
<p>- Jag hade förmånen och glädjen att få tävla mot, träna med, resa med och umgås med honom, säger Tommy.</p>
<p>- Erland Kops var en av världens bästa, om inte den största badmintonspelaren någonsin. Sov i frid Erland!</p>
<p>  </p>
  
  <div class="text-gray-400"> Publicerad: 2017-02-18</div>
  

    </main>

</body>

</html>