<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Badminton Sweden Nyhetsarkiv</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Systrar i återstart – siktar på Victor Swedish Open</h1>
  <div class="mb-2 text-xl">Moa och Tilda Sjöö har vänt blad och siktar nu mot en av årets stora händelser, på hemmaplan. – Vi ser verkligen fram emot att tävla på Swedish Open, och vi är lite på gång nu efter bra spel i Italien senast.
  </div>
    <p>Den som kan historien om systrarna Sjöö vet vilka utmaningar de ställdes inför när Tildas knä gick sönder. Alla planer fick läggas på is och allt fokus kom istället att handla om en återkomst i så bra skick som möjligt efter en lång rehab-period. Frågetecknen under 2021 har varit många och deras gemensamma träning har förstås blivit lidande. Allt fick sen en vändning när Moa och Tilda kom tillbaka med besked och tog sig till semifinal i Milano i december, i en turnering med ungefär samma status som Victor Swedish Open.<br />– Vi kastades mellan hopp och förtvivlan under förra året, säger Moa. Det var svårt att planera, och den träning vi ha fått har varit begränsad, och matchsituationerna har varit väldigt få. Men under hösten kom vi igång allt mer och fick sen ett bra besked om att vi kan konkurrera i samband med turneringen i Milano.<br />– Ja, vi fick fyra bra matcher och det var kul att se hur vi bara körde, njöt av att spela, säger Tilda, utan krav och förhoppningar på resultat. Vi försökte hitta ett spel och lyckades väldigt bra.<br />- Men det finns mer i oss, fyller Moa i. Vi är inte på den nivå vi kan vara fullt ut, det finns en nivå till.<br /><br />Nu stundar årets höjdpunkt, hemma i Sverige och Uppsala den 20-23 januari.<br />– Vi ser verkligen fram emot det, med mycket publik på läktarna dessutom, säger Moa. Det är många bra par anmälda i turneringen, det kommer att bli tufft.<br />– Det kommer bli bra badminton att titta på, säger Tilda. Det betyder jättemycket med all publik. När vi spelar är vi så fokuserade, men känslan och inramningen, ja det blir magiskt. Och att 800 personer kommer från föreningar ute i Sverige är bara helt fantastiskt. <br /><br />Systrarna Sjöö och många andra svenska tävlande, träffar du i Event Corner under evenemanget. <br /><br />#badmintonsweden<br /><br /></p>
  
  <div class="text-gray-400"> Publicerad: 2022-01-08</div>
  

    </main>

</body>

</html>