<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="https://nydahl.github.io/badmintonnyheter/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2 flex flex-wrap gap-2">
             
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a> 
            <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a> 
        </div>
    </nav>
</header><main class="container mx-auto my-4 px-2">
  <h1 class="text-2xl font-bold mb-2">Felix ende svensk vidare i EM</h1>
  <div class="mb-2 text-xl">I dag var alla svenska EM-spelare i hetluften, Felix ensam vidare till nästa omgång.
  </div>
    <p>Svenskarnas EM-äventyr fick under onsdagskvällen ett snöpligt slut när Ashwathi Pillai föll trots två matchbollar. Mixedparet Bexell/Sjöö samt Rebecca Kuhl blev även de utslagna efter tappert kämpande. Dagens största glädjeämne var i stället Felix Burestedt tack vare en fin skalp och avancemang till nästa omgång.<br /><br />Först ut av svenskarna under Europamästerskapets andra dag var mixedparet Melker Zickerman Bexell och Tilda Sjöö. Det som väntade var på förhand en mycket tuff utmaning då man ställdes mot ett av EM:s starkaste par i form av ryssarna Rodion Alimov och Alina Davletova. Motståndet blev lite väl övermäktigt och förlustsiffrorna skrevs till 21-15, 21-8.<br /><br />Det svenska paret började dock matchen mycket lovande och Melker kunde tillsammans med Tilda verkligen visa prov på den positioneringsträning som borlängesonen berättat om innan mästerskapet. Redan från start satte sig svenskarna i respekt genom ett spel i högt tempo och med fin variation i anfallsspelet. Vid ledning 14-13 fanns även goda förhoppningar om en liten skräll i det första setet, men i det läget smög det sig in en osäkerhet och man tappade det mesta. Ett par enkla misstag från Melkers racket resulterade i att det ryska paret fick medvind och kunde dra ifrån mot en setseger. Dessvärre fortsatte matchbilden på samma sätt även i det andra setet och självförtroendet som lyste om svenskarna inledningsvis byttes ut till det motsatta resten av matchen. Underläge med hela 11-1 var symboliskt för en slätstrukten insats och man hittade aldrig tillbaka till den glöd som behövdes för att hålla jämna steg med ett allt bättre ryskt toppmotstånd.<br /><br />Näst på tur var Rebecca Kuhl som tog sig an Gayle Mahulette från Nederländerna. Det blev dock en mycket ensidig historia där Rebecca aldrig kom upp i en tillräckligt hög nivå för att kunna störa nederländskan. Efter ett lite nervöst första set som slutade med endast sex inspelade poäng, lyckades Rebecca att spela ett flertal längre dueller med bättre säkerhet. Spelmässigt var det dock Mahulette som fortsatte dominera och vann setet med 21-12.<br /><br />Efter två svenska förluster så var det nu upp till singelankaret Felix Burestedt att motsvara förbundskapten Pongratz förväntningar och leverera en segermatch mot den lurige israelen Misha Zilberman. Det märktes att Felix var laddad till max då han direkt tog tag i taktpinnen. Spänningen var som tätast när han trots flera bollars ledning i slutet av det första setet släppte upp israelen till ett likaläge vid 20. Felix förblev dock starkast och kunde vinna de två nästkommande bollarna och setet med 22-20. Ett liknade övertag uppstod sedan för Felix i det andra setet, men den här gången var han mer resolut i sin defilering och vann det med 21-16. Sveriges första EM-seger var i hamn och det fanns många höjdpunkter att ta med sig från den vinsten.<br />-Felix gjorde en mycket solid och bra insats. Hans motståndare är lite galen i sitt spel och ibland känns det som att han själv inte riktigt vet vad han gör. Därför var det extra bra att Felix höll sig till sin plan och spelade med bra attityd och god mental styrka i de avgörande lägena, säger Sveriges förbundskapten Oliver Pongratz. Felix var också själv nöjd med sin första runda.<br />-Det var kul att komma i gång! Bra match i dag men jag måste vara lite skarpare när jag väl får setbollarna, summerar Felix matchen.<br /><br />När sedan Ashwathi Pillai gick in i turneringen så gjorde hon det med samma entusiasm och vinstgivande spel som Felix tidigare hade presterat. Hon dikterade speltempot i det första setet och tog en tidig ledning som hon sedan aldrig släppte. Det mesta kändes då kontrollerat och stabilt.<br />Samma känsla återfann sig i det andra setet och det fanns ännu inga tendenser till att hennes motståndare engelskan Freya Redfearn skulle kunna komma tillbaka. Ashwathi jobbade sig sakta fram till två matchbollar vid ställningen 20-18. Det skulle dock bli matchens totala vändpunkt. </p>
<p>Redfearn utnyttjade Ashwathis spända sinnesstämning och tog fyra raka bollar till en setseger med 22-20. En mental uppförsbacke hade därmed tagit form för täbytjejen som inte hittade rätt energi för att orka komma tillbaka. Rollerna var nu totalt ombytta. Redfearn fortsatte på den inslagna vägen och hittade plötsligt ett spel som gav utdelning. Tack vare fina defensiva kvalitéer och ett segerryck från 16-14 kunde engelskan till slut segla i mål med komfortabla 21-14 i det avgörande setet. Kvällen avslutades således med ett litet antiklimax för svensklägret, då det länge såg ut som att Ashwathi skulle göra landslagkollegan Felix sällskap till morgondagens matcher.<br />- Ashwathi borde ha avslutat matchen på ett bättre sätt. Hon tappade sitt fokus och kunde inte avgöra. I det tredje setet blev hon dessutom trött och i en långsam hall med tröga bollar blir det svårt när du inte har den uthållighet som krävs. <br /><br />Nu återstår då bara Felix Burestedt som kommer att behöva ta fram sin mest spektakulära offensiv för att ta sig vidare ännu en omgång. I morgon stundar nämligen en drabbning mot den mycket formstarke nederländaren Mark Caljouw. En spelare som för bara en dryg månad sedan lyckades med bedriften att ta sig till semifinal i All England. Felix har vunnit två av de tre tidigare mötena och kommer kanske ha ett litet mentalt övertag trots nederländarens starka meriter på senare tid.<br />- Tuff match i morgon, säger Felix, men tror jag kan bjuda upp till dans och har en chans att ta den. </p>
<p>Matchen är planerad att spelas imorgon som sjunde match på bana 1, så håll utkik och heja fram Sveriges ende kvarvarande EM-deltagare.<br /><br /></p>
<p>För matchordning, EM-lottning och resultat, se följande länk:</p>
<p><a href="https://bwf.tournamentsoftware.com/sport/draws.aspx?id=2A10DA8B-3B2F-4FBD-8B22-7722FA005F56">https://bwf.tournamentsoftware.com/sport/draws.aspx?id=2A10DA8B-3B2F-4FBD-8B22-7722FA005F56</a></p>
<p><span style="font-size: 10pt;">För att se alla matcher och heja fram Felix till härliga framgångar kan ni följa länken till Badminton Europe TV:</span></p>
<p><a href="https://www.badmintoneurope.tv/en-int/playerpage/577605">https://www.badmintoneurope.tv/en-int/playerpage/577605</a></p>
<p>Reportage och foton läggs ut löpande i Badminton Europes <a href="https://www.facebook.com/badmintoneurope/">facebookgrupp</a>.</p>
  
  <div class="text-gray-400"> Publicerad: 2021-04-28</div>
  

    </main>

</body>

</html>