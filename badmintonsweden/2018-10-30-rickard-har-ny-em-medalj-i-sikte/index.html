<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Rickard har ny EM-medalj i sikte</h1>
  <div class="mb-2 text-xl">För fyra år sedan blev det brons. För två år sen blev det silver. När EM i parabadminton nu avgörs i Frankrike har Rickard Nilsson siktet inställt på den ädlaste valören.
  </div>
    <p>2014 gjorde en 15-årig Rickard Nilsson debut på EM. Då resulterade prestationen i en semifinalplats och en bronsmedalj i klassen SL4. Två år senare var det återigen dags för Europas bästa paraspelare att mötas och den gången nådde Rickard till finalen där det blev förlust mot fransmannen Lucas Mazur.</p>
<p>Med gott om mästerskapserfarenhet och två medaljer i ryggen stundar nu det tredje europamästerskapet för Påvelunds Rickard Nilsson.</p>
<p>- <span>Tankarna inför tävlingen går mest kring formen jag hade i Danmark och hur jag ska kunna behålla den t</span>ill EM, säger Rickard och syftar på finalplatsen i singel och <a href="http://iof1.idrottonline.se/IdrottOnlineForbund/Badminton/svenskabadmintonforbundet/Nyheter/BadmintonSwedensnyheter/Nyhetsarkiv/RickardvanndubbelguldiDanmark/">vinsten i dubbel vid Danmark Parabadminton International</a> härom veckan.</p>
<p>Parabadminton-EM spelas 31 oktober-5 november i franska Rodez och Rickard tävlar som vanligt i klassen SL4 där alla de högst rankade europeerna kommer till spel. Rickard har inför tävlingen klättrat till nummer sex på världsrankingen och enda europe före honom är fransmannen Lucas Mazur som är världsetta inom klassen.</p>
<p>- Jag tog ett silver förra EM och vill ju inte vara sämre nu. Men samtidigt så har konkurrensen blivit högre, s<span>å det lär bli ett väldigt tufft EM. </span><span class="_5yl5">Jag går givetvis för guld nu, men med tanke på startfältet så ser det tufft ut och jag kommer få prestera på topp för att nå dit. Men chansen finns där iallafall, säger Rickard.</span></p>
<div class="_3_bl">
<div class="_5w1r _3_om _5wdf">
<div class="_4gx_">
<div class="_1aa6"><span class="_5yl5">Nivån inom parabadminton har höjts enormt de senaste åren. Inte minst blev skillnaden tydlig då parabadminton förra året blev annonserat som gren i Paralympics 2020.</span></div>
<div class="_1aa6"><span class="_5yl5">- Standarden på spelarna har höjts sedan dess och så har det kommit många nya spelare. Det här blir det största EM någonsin, förklarar Rickard.</span></div>
</div>
</div>
</div>
<p>Under EM tävlar Rickard även i dubbel i klassen SL3-SL 4. Han gör det tillsammans med välkände partnern Alan Oliver från Skottland.</p>
<p>Lottningar och resultat hittar du här: <a href="https://bwf.tournamentsoftware.com/sport/tournament.aspx?id=4556B0A6-2F52-4A73-B9CC-F7E12CAD4031" target="_blank">European Para-Badminton Championships 2018</a></p>
<p>Du kan även följa Rickards framfart i hans egna kanaler:</p>
<p><a href="https://www.facebook.com/Rickard-Nilsson-Para-badminton-Athlete-131537867625532/" target="_blank">Facebook</a></p>
<p><a href="https://rickardnilssonblog.wordpress.com/" target="_blank">Blogg</a></p>
<p><a href="https://www.instagram.com/rickardnilsson1998/" target="_blank">Instagram</a></p>
  
  <div class="text-gray-400"> Publicerad: 2018-10-30</div>
  

    </main>

</body>

</html>