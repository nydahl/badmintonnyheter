<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">I helgen avgörs det!</h1>
  <div class="mb-2 text-xl">Dags för förbundsmöte i helgen! Valberedningen föreslår Tommy Theorin (Bilden ovan. Foto: Peter Frennesson/Sydsvenskan/TT) som ny ordförande i badmintonförbundet.
  </div>
    <p>Badmintonförbundets nuvarande ordförande Mats Tibbelin har bett att få lämna sin post i samband med Förbundsmötet den 1-2 oktober. Och nu är valberedningen - med ordföranden Emma Johannesson, Cecilia Lunell och Roland Jönsson - klar med sitt förslag till ny ordförande och till styrelsen som helhet.</p>
<p>Till ny ordförande föreslår valberedningen en person med stor erfarenhet av både badmintonspel och ledaruppdrag: Tommy Theorin, 67 år, från Malmö. Han har många badmintonmeriter; bland annat juniormästare, lagmästare och landslagsman. Tommy, som spelat i Skåneklubbarna MFF, MAI och Enighet, har vunnit Junior-SM, tagit hela nio SM-guld i lag, och spelat cirka 15 landskamper.</p>
<p>Trots de fina meriterna är det som ledare han har blivit riktigt känd. Under åtta år var han klubbdirektör för hockeylaget Malmö IF, samarbetade där med den kände byggherren, affärsmannen och finansiären Percy Nilsson, och byggde upp ett fantastiskt framgångsrikt hockeylag som vann två SM-guld och hade stora internationella framgångar.</p>
<p>Från hockeyn tog han sedan 1994 steget över till fotbollen. I hela 18 år var han generalsekreterare i Svensk Elitfotboll (SEF – elitklubbarnas intresseorganisation), och var en starkt bidragande orsak till den svenska fotbollens professionalisering. Antalet åskådare i Allsvenskan mer än fördubblades, det blev TV-sändningar från matcherna och storbildsskärmarna kom in på arenorna. </p>
<p><strong>Vad lockade dig att ställa upp som kandidat till ordförandeposten i badmintonförbundet?</strong></p>
<p>- Jag fick en förfråga, och kände med en gång att detta var något spännande. Jag älskar utmaningar. Sedan har jag för bara något drygt år sedan tagit upp badmintonspelandet igen på veterannivå och det har varit oerhört roligt och givande. säger Tommy Theorin.</p>
<p><strong>Vad tycker du själv att du kan tillföra som ordförande?</strong></p>
<p>- Framför allt hoppas jag kunna skapa en vi-känsla. Ingen individ kan göra någonting ensam. Men tillsammans kan vi åstadkomma massor. Jag har också stor erfarenhet av att få många att dra åt samma håll. Sedan är jag bra på att skapa en god och positiv stämning. Det gäller att ha roligt tillsammans.</p>
<p><strong>Du har erfarenhet av två stora idrotter i Sverige, fotboll och hockey. Vad kan en mindre sport som badminton lära av dem?</strong></p>
<p>- Hur mycket som helst egentligen, och tvärtom! Fotboll och hockey kan också lära sig mycket av badminton. Jag tycker att man alltid kan lära sig av det som är bäst hos andra. Helt enkelt ta deras mest framgångsrika fragment och använda dem, säger Tommy.</p>
<p><strong>Hur väl känner du till dagens Badmintonsverige?</strong></p>
<p>- Veteranspelet har jag lärt känna då jag har börjat spela igen. Mycket annat återstår att lära känna bättre, men jag har börjat läsa på.</p>
<p><strong>Hur var det att spela badminton igen efter drygt 20 års uppehåll?</strong></p>
<p>- Oj, det var en fullständig chock för kroppen. Jag hade ont överallt, men nu spelar jag regelbundet och det är härligt, säger Tommy.</p>
<p>Valberedningen är nöjd med sin kandidat till ordförandeposten. Liksom med förslaget på övriga styrelseledamöter:</p>
<p>O Stefan Sjöö - ett år kvar på sin period.</p>
<p>O Mats Borg - ett år kvar på sin period.</p>
<p>O Elisabeth Bademo - fyllnadsval på ett år för Erika Borgstedt, som har valt att lämna styrelsearbetet.</p>
<p>O Patrick Claesson - två år.</p>
<p>Patrik är ordförande i Bjärreds BMK i Skåne.</p>
<p>O Peter Sidvall - två år.</p>
<p>Peter är aktiv i Sävsjö Badmintonklubb som tränare och tävlingsledare. Sitter med i Smålands Badmintonförbund.</p>
<p>O Cecilia Lunell - två år. </p>
<p>Cecilia är ordförande i Upplands Badmintonförbund. Aktiv spelare och tränare i Spårvägen. </p>
<p>- Totalt sett tycker vi att vårt förslag innebär att vi får en styrelse med bred spridning, inte minst geografiskt, men också erfarenhetsmässigt. Ledamöterna representerar även klubbar av olika storlek och brinner för olika frågor, säger Emma Johannesson, ordförande i valberedningen.</p>
<p>Hon är mycket nöjd men att ha fått Tommy Theorin som kandidat till ordförandeposten.</p>
<p>- Tommy Theorin har ett superbra CV och massor av erfarenheter som vi kommer att få nytta av, säger hon.</p>
<p>Ni föreslår även Cecilia Lunell till styrelsen. Cecilia sitter själv i valberedningen. Hur har ni resonerat där?</p>
<p>- Det är andra som nominerat Cecilia och vi tycker att hon har precis de kvalifikationer som behövs i styreselarbete. Hon är kompetent, driven och har bred erfarenhet, säger Emma.</p>
<p>Ytterligare ett antal nomineringar till styrelsen har kommit in. Täby Badmintonförening nominerar Alexander Böök, och Göteborgs Badmintonförbund (GBF) nominerar Elisabeth Bademo på två år. GBF vill också att Cecilia Lunell ska väljas för en ettårsperiod i stället för en tvåårsperiod.</p>
<p>Söndagen den 2 oktober äger styrelsevalet rum på Förbundsmötet.</p>
<p>Allt material om förbundsmötet, inklusive propositioner, motioner och yttranden, hittar du under fliken ”Förbundsmötet 2016”, som ligger i rullgardinsmenyn under ”Förbundet”. <a href="http://www.badminton.nu/forbundet/forbundsmotet2016/">Eller så kan du gå vidare direkt här.</a> </p>
  
  <div class="text-gray-400"> Publicerad: 2016-09-08</div>
  

    </main>

</body>

</html>