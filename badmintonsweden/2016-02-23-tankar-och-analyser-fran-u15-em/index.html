<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/badmintonnyheter/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonnyheter/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">Tankar och analyser från U15 EM</h1>
  <div class="mb-2 text-xl">EM-äventyret för U15 är över för denna gång. Vilket arrangemang! Förbundskapten Boxiao Pan sammanfattar och analyserar mästerskapet,
  </div>
    <p>Väldigt smart att lägga U15 EM samtidigt som lag-EM för seniorer. Detta gjorde att hela arrangemanget för U15 spelarna höjdes till samma nivå som för seniorerna. ”Det var väldigt häftigt. Jag började spela i en liten håla och tävlade i Skinkcupen. Att gå därifrån till att spela på banor som ser ut som på tv när man kollar på Super Series är en dröm som går i uppfyllelse” sa Joel Hansson som gick till kvartfinal med Isabelle Grafsund och 8-delsfinal i singel.</p>
<p>Huvudmålet med att delta på detta mästerskap var att de utvalda spelarna skulle få internationell mästerskapserfarenhet. Det är så mycket runt omkring som händer vilket skapar nervositet och osäkerhet hos spelare som inte är vana. Dessutom är det annorlunda att spela på mattor, med domare/servedomare/linjedomare, i en stor arena med högt i tak och massor av folk som rör sig i bakgrunden.</p>
<p><img src="http://iof1.idrottonline.se/link/bb77603cd28b4daebeee405d4503770b.aspx?w=550&h=0" alt="12717327_960608113975048_6085067182313331218_n" /></p>
<p> </p>
<p>Problemet som uppstod med samordningen var uppvärmningsbanor samt högtalarsystemet i arenan. Det var väldigt svårt att få plats på uppvärmningsbanorna (5st) då många nationer hade bokat de flesta för träning. Högtalarsystemet gick ut i hela arenan, vilket skapade problem på finaldagen då U15-matcherna stördes att arrangören spelade nationalsång och hög musik för seniorerna.</p>
<p>Däremot väger fördelen högt över nackdelen. Att få trängas med Carolina Marin på uppvärmningsbanan och att stå och vänta på sina match vid ”meeting point” bredvid Viktor Axelssen må ha varit lite smått distraherande men vilken upplevelse det blev för spelarna. ”Det bästa minnet från EM kommer att vara att få vara med tillsammans med alla duktiga spelare från olika länder samt att få ta kort med Viktor Axelssen när jag vänta på att min match skulle ropas upp” sa Sofia Larsson.</p>
<p> </p>
<p>Vad gäller nivån på spelarna som deltog i tävlingen var det många favoriter som presterade som förväntat. Toppnationerna på juniorsidan Danmark, England och Frankrike tog alla sina väntade guldmedaljer. Enda undantaget var damdubbel där ett oseedat turkiskt par skrällde och vann över förstaseedade danskorna i finalen.</p>
<p>Mycket intressant var det att se olika spelstilar från olika länder. I Sverige har många inställningen att vi ska åka mycket till Danmark och få erfarenhet av att spela i deras tempo och deras spelstil. Det är en bra tanke men man får inte glömma bort de andra nationerna med helt annan spelstil som vi måste lära oss att hantera. Några exempel är ungerskan som gick till final i singel, turkiska damdubbeln som vann samt ryssen som gick till semifinal i både mixed och singel (men var tvungen att lämna wo i singeln efter att ha dragit på sig en överbelastningsskada i kvartfinalen som slutade 30-29 i tredje set). Ingen av dessa tre exempel använder sig av tekniskt ”finspel” för att spela sig ur svåra situationer eller skapa lägen som många danskar gör. Ryssen spelade väldigt mogen herrsingel där han spelade enkelt men med fart och precision. Ungerskan spelade även hon väldigt enkelt och var extremt bollsäker. Turkiska damdubbeln spelade väldigt fysiskt och snabbt vilket ställde till det för danskorna som inte kunde styra spelet alls och underpresterade. ”Den största lärdomen jag tar med mig hem är att det finns så många olika spelstilar som jag aldrig har sett förut, samt alla rutiner som tar energi inför matchen” sa Isabelle Grafsund som förlorade mot ovannämnda ungerska i andra rundan.</p>
<p> </p>
<p><img src="http://iof1.idrottonline.se/link/38239cdb59914d23bed4a37f5bd4d5cf.aspx?w=550&h=0" alt="12717295_959357567433436_6600994196911973870_n" /></p>
<p> </p>
<p>Vad är då dem störta skillnaderna mellan våra svenska spelare jämfört med de spelare som går längst i tävlingen? Naturligtvis är det flera olika faktorer men om jag skulle välja ut topp 3 så är det fotarbete, precision och rutin.</p>
<p>De bästa spelarna i U15 rör sig mycket mer energieffektivt, är trygga i defensiven och snabba i tempoväxlingarna. De följer upp sina slag och rör sig följsamt beroende på vart bollen är samt vart de tror motståndaren kommer att slå snarare än att vänta på att motståndaren ska slå och sedan röra sig till bollen. På detaljnivå är de bästa väldigt duktiga på att ändra utgångspositionen i fötterna i samband med ett riktningsförändrat utfallssteg för att röra sig i djupled respektive sidled beroende på vart de förutspår att bollen ska komma.</p>
<p>Både ungerskan och ryssen var extremt bollsäkra. De gjorde mycket sällan misstag och hade otrolig precision i slagen. Ryssen slog smash på smash oavsett trötthet 10 cm från singellinjen. Ungerskan placerade bollarna mycket nära nätet respektive längst ut i hörnen oavsett om hon var under press eller inte. En vanlig klyscha i badmintontaktik är att slår man bollen över nätet in i banan fler gånger än motståndaren. Det man kan se hos de bästa U15 spelarna är inte bara att de missar lite, utan håller även hög precision i såväl anfall som defensiv.</p>
<p>Alla våra fyra svenska spelare drabbades någon gång av nervositet och spändhet på banan. Alla fyra kände någon gång under en match att de var osäkra på vad de skulle göra. Detta kunde man även se hos de bästa. Skillnaden är att de bästa spelarna gör någonting när detta händer på eget initiativ. De stannar upp och lugnar sig själva, de ändrar taktik och testar olika sätt att spela beroende på motståndarens spelstil. De tänker på hur de ska vinna just den matchen snarare än att jämföra sig med motståndaren sett till tidigare resultat, rankingpoäng, vem som har slagit vem tidigare och med vilka siffror. Denna rutin måste våra spelare träna på först på hemmaplan och sedan på internationell mark för att lära sig olika spelstilar. Hur man hanterar stress/press för att maximera prestationen när det gäller. ”Jag var väldigt besviken efter min singel. Jag hade för mycket respekt för honom för att han var seedad och fick inte alls ut mitt spel” sa Ludvig Petré Olsson som tappade en jämn tresetare mot en kvartseedad Kroat som han mycket väl kunde vinna över.</p>
<p> </p>
<p>Sammanfattningsvis var U15 EM en enorm upplevelse. Resultatmässigt är jag väldigt nöjd med mixeddubblarna där Joel/Isabelle skrällde och tog sig till kvartfinal. Ludvig/Sofia nådde 8-delsfinal och var med bra i matchen men tappade mot ovannämnd ryss. Singelresultaten var jag, liksom spelarna själva, besviken då Isabelle, Sofia och Ludvig hade mer spel i sig än vad de lyckades få fram. Joel gjorde en enorm prestation framförallt på sitt eget mentala plan där han lyckades hålla ihop det för att ta sig till 8-delsfinal där även han tappade mot ovannämnda ryss. Men huvudmålet var att spelarna skulle få internationell mästerskapserfarenhet. Detta mål är uppnått. Vi har alla sett, funderat och tagit lärdomar som kommer att hjälpa oss i framtiden. Med rätt fokus på träning och tävling samt fler matcher mot internationellt motstånd från olika länder är vi med och kämpar i toppen. </p>
  
  <div class="text-gray-400"> Publicerad: 2016-02-23</div>
  

    </main>

</body>

</html>