<!DOCTYPE html>
<html lang="sv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="/style.css"><title>Document</title>
</head>

<body><header class="bg-blue-600 py-2 text-white">
    <nav class="navbar container mx-auto my-4" role="navigation">
        <div class="navbar__left">
            <a href="/"><strong class="text-xl">Nyheter från Badminton Sweden</strong></a>
        </div>
        <div class="navbar__right mt-2">
            
            
                <a class="bg-blue-700 hover:bg-blue-800 px-2 py-1 mr-2" href="/badmintonsweden">Badminton.nu</a>
            
                <a class="bg-blue-700 hover:bg-blue-800 px-2 py-1 mr-2" href="/badmintonligan">Badmintonligan</a>
            
                <a class="bg-blue-700 hover:bg-blue-800 px-2 py-1 mr-2" href="/lagsmfinal">SM Final</a>
            
                <a class="bg-blue-700 hover:bg-blue-800 px-2 py-1 mr-2" href="/elitochlandslag">Elit &amp; Landslag</a>
            
                <a class="bg-blue-700 hover:bg-blue-800 px-2 py-1 mr-2" href="/forening">Förening</a>
            
                <a class="bg-blue-700 hover:bg-blue-800 px-2 py-1 mr-2" href="/tavling">Tävling</a>
            
                <a class="bg-blue-700 hover:bg-blue-800 px-2 py-1 mr-2" href="/tekniskafunktionarer">Tekniska Funktionärer</a>
            
                <a class="bg-blue-700 hover:bg-blue-800 px-2 py-1 mr-2" href="/utbildning">Utbildning</a>
            
                <a class="bg-blue-700 hover:bg-blue-800 px-2 py-1 mr-2" href="/distrikt">Distrikt</a>
            
        </div>
    </nav>
</header><main class="container mx-auto my-4">
  <h1 class="text-2xl font-bold mb-2">GDPR - Viktig information om dataskyddsförordningen</h1>
  <div class="mb-2 text-xl">25 maj införs den nya dataskyddsförordningen GDPR i hela EU.
  </div>
    <p><span>25 maj införs den nya dataskyddsförordningen GDPR i hela EU. Alla föreningar i Sverige är skyldiga att följa den nya lagen. Det är därför viktigt att varje enskild förening sätter sig in i den nya förordningen och för att underlätta arbetet har Riksidrottsförbundet tagit fram riktlinjer att följa.</span></p>
<p>GDPR ersätter personuppgiftslagen (PUL) och ställer nya krav på idrottsrörelsen. Den nya dataskyddsförordningen ställer högre krav på hur personuppgifter får lagras och innebär ett stärkt skydd för enskildas personliga integritet.</p>
<p>Idrottsrörelsen behandlar många olika typer av personuppgifter för att verksamheten ska fungera. Det handlar till exempel om medlemsregister, fördelning av ekonomiska stöd eller arrangemang av tävlingar. Det finns dock regler för hur personuppgifterna ska hanteras på ett tryggt och säkert sätt.</p>
<p>I och med att GDPR börjar gälla 25 maj 2018 så är det viktigt att föreningar sätter sig in i den nya dataskyddsförordningen och följer denna. För att underlätta detta har Riksidrottsförbundet tagit fram riktlinjer och en uppförandekod för att förenkla den specifika information som förbund och idrottsföreningar behöver känna till.</p>
<p><b>RF har mycket bra information på </b><a href="http://www.rf.se/personuppgifter"><b>www.rf.se/personuppgifter</b></a> . Vartefter RF kommer med nyheter om GDPR kommer Svenska Badmintonförbundet att vidarebefordra denna till föreningarna. För frågor kring GDPR hänvisar vi i första hand till ditt SISU-distrikt och i andra hand till RF via <a href="mailto:dataskydd@rf.se">dataskydd@rf.se</a>. </p>
<p>En bra start för en enskild förening är denna lista som RF har tagit fram.</p>
<p>Börja med att utse en ansvarig person som ska driva arbetat framåt. Sex punkter att börja med för dig som är GDPR-ansvarig:</p>
<ul>
<li>Läs på om personuppgifter på Riksidrottsförbundets hemsida. </li>
<li>Identifiera vilka personer som behöver veta mer om GDPR. </li>
<li>Gå tillsammans en utbildning som SISU Idrottsutbildarna erbjuder. </li>
<li>Kolla upp vad ditt förbund säger om just din idrott och GDPR. </li>
<li>Kartlägg all hantering ni har av personuppgifter. </li>
<li>Ta fram en rutin kring hur ni arbetar med personuppgifter.</li>
</ul>
  
  <div class="text-gray-400"> Publicerad: 2018-04-30</div>
  

    </main>

</body>

</html>